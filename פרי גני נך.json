{
  "details": {
    "sorce_table_name": "1000",
    "table_name": "1000",
    "name": "פרי גני - נביאים כתובים",
    "type": "OT",
    "pro": "1",
    "version": "1",
    "ListBooks_Author": "הרב אברהם הניג",
	"biography": "שאלות מפורטות על סדר התנ\"ך, כולל ספרים יהושע, שופטים, שמואל, מלכים, משלי וקהלת. שאלות אלו מסודרות על סדר הפרק, כלומר שיש לסמן את הפרק כולו כנלמד, ולא פסוק בודד על מנת לצרפו לסבב החזרות.",
    "comonA1": "",
    "comonA2": "פרק ",
    "comonA3": "פסוק "
  },
  "contain": {
    "יהושע": {
      "א": {
        "": [
          {
            "hint": "",
            "question": "1. מדוע כתב המלבי\"ם כל זמן שמשה חי לא היה אפשר שיהושע יעבור את הירדן?",
            "answer": "א. לא היה אפשר שיהושע יהיה מצביא הצבא בחיי משה. <br>ב. לא הייתה העברת הירדן אפשרית מפני השבועה שלא יעבור משה את הירדן, ואחר מות משה נסתלקו שתי המניעות האלה."
          },
          {
            "hint": "",
            "question": "2. מדוע זכה יהושע להנהגה ולנבואה?",
            "answer": "מצד שהיה משרת משה וגדולה שימושה יותר מלימודה, כי היה תמיד עימו ולמד מחוכמתו והנהגתו, ולבסוף זכה להיקרא עבד ה' אחר כל הדברים שבספר יהושע."
          },
          {
            "hint": "",
            "question": "3. מהי בחינת עבד ה'?",
            "answer": "כתב הרד\"ק מי ששם כל כוחו וכוונתו וכל השגחותיו בשם יתברך, ואף בהתעסקו בענייני העוה\"ז מתכוון לעבודת הקל יתברך הוא ייקרא עבד ה', כמו אברהם עבדי, דוד עבדי, והמלבי\"ם כתב וקרא משה עבד ה' לאמור שגם אחרי מותו נקרא בשם עבד ה', כמו שאמרו חז\"ל מה כאן עומד ומשמש אף שם עומד ומשמש, רוצה לומר כי הצדיק העוסק רק להשלים את עצמו תופסק עבודתו בעת מותו, אבל העוסק לשלמות הדור והדורות הבאים, הוא זוכה ומזכה לדור אחרון, והעבודה המתמדת בסיבתו גם אחרי מותו תיקרא על שמו כמו שכתוב וצדקתו עומדת לעד."
          },
          {
            "hint": "",
            "question": "4. כמה הודעות שלח יהושע קודם שנכנס לארץ?",
            "answer": "איתא בירושלמי שבועות פ\"ו ה\"א אמר ר' שמואל בר נחמני שלוש הודעות שלח יהושע לארץ ישראל עד שלא נכנסו לארץ, מי שהוא רוצה לפנות יפנה, מי שרוצה להשלים ישלים, ומי שרוצה לעשות מלחמה יעשה, גרגשי האמין לו ופנה והלך לאפריקי, גבעונים באו והשלימו, ושלושים מלכים עשו מלחמה ונפלו."
          },
          {
            "hint": "",
            "question": "5. למה נקרא שמו ירדן?",
            "answer": "איתא בבכורות דף נ\"ה, למה נקרא שמו ירדן, שיורד מדן ונקרא על שם העתיד דהרי דן עדיין לא כבש בימי משה, וכשמת משה עבד ה' ציווה את יהושע קום לשון זירוז עבור את הירדן, כי שתי המניעות נסתלקו, אל הארץ אשר אנוכי נותן להם לבני ישראל."
          },
          {
            "hint": "",
            "question": "6. כל מקום אשר תדרוך עף רגלכם בו לכם נתתיו- על מה קאי?",
            "answer": "כתב רש\"י אם ללמד על תחומי ארץ ישראל, הרי הוא אומר מהמדבר והלבנון הזה, אם כן למה נאמר אשר תדרוך כף רגלכם, אף חוצה לארץ, משתכבשו את הארץ, כל מה שתכבשו מחוצה לארץ יהיה קדוש ויהיה שלכם, בארץ אתם מצווים לכבוש ובחוצה לארץ רשות, וגם אין לכם רשות לכבוש בחוץ לארץ עד שתכבשו את ארץ ישראל."
          },
          {
            "hint": "",
            "question": "7. מה מבטיח ה' ליהושע?",
            "answer": "הבטיחו שני דברים: <br>א. לא יתייצב איש לפניך לתפוס שררה או לדבר דבר נגדך והבטיחו שכל ימיו יהא הוא המנהיג את העם ולא ירים איש ראשו בלעדיו. <br>ב. לעניין הדיבוק האלוקי כאשר הייתי עם משה אהיה עימך, להשרות שכינתי עליך בניסים ונפלאות כמו עם משה, לא ארפך ואחזיק ימינך לחזקך תמיד, ולא אעזבך שלא תסור רוח קודשי ממך, כנגד החוזק הגופני וכנגד השפע הרוחני, חזק בגוף ואמץ בלב."
          },
          {
            "hint": "",
            "question": "8. ארבעה הצריכים חיזוק?",
            "answer": "התורה, מעשים טובים, תפילה, ודרך ארץ, תורה ומעשים טובים מנין, שנאמר רק חזק ואמץ מאוד לשמור ולעשות ככל התורה, חזק בתורה, ואמץ במעשים טובים- ברכות דף ל\"ב."
          },
          {
            "hint": "",
            "question": "9. מה מהות החיזוק?",
            "answer": "כתב המלבי\"ם כי עיקר הגבורה לכבוש את יצרו, והחוזק הגופני תלוי בחוזק הנפשי בשמירת התורה, לכן צריך לשמור עצמו ממצוות לא תעשה, ולעשות מצוות עשה ככל התורה, רוצה לומר בל תשמרם מפני הכרעת השכל אלא רק מפני ציווי התורה, ולא יספיק לשמור חלק מן התורה כי צריך לשמור את כל התורה, בל תוסיף ובל תגרע ממנו, למען תשכיל בכל אשר תלך."
          },
          {
            "hint": "",
            "question": "10. במה נבדלו מצוות התורה ממצוות הנימוסיות?",
            "answer": "כתב שם דנבדלו בשני עניינים: <br>א. מצוות הנימוסיות רובם אין בם טעם שכלי אשר יפיק אל התכלית הנרצה, לא כן מצוות התורה הם מצוות שכליות מובילות אל מטרת האושר והשלימות, ועל זה אמר למען תשכיל, שנית גם הנימוסים השכליים אינם מקיפים רק הכללים לא על כל פרטי ההנהגות וחלקיהן, לא כן מצוות התורה שהם ילמדו אורח סלולה בכל דרכי בני אדם, לכן אמר בכל אשר תלך."
          },
          {
            "hint": "",
            "question": "11. לא ימוש ספר התורה הזה מפיך- לבאר?",
            "answer": "כתב הרד\"ק נחלקו רבותינו במנחות דף צ\"ט בזה הפסוק י\"א שהוא מצווה לכל ימי האדם ואפילו ידע כל התורה כולה, וי\"א שהוא ברכה, והנראה כי הייתה מצווה ליהושע וכן לכל אדם עד שידע התורה ואח\"כ ילמוד החוכמות."
          },
          {
            "hint": "",
            "question": "12. לאיזה עמל נולד האדם?",
            "answer": "איתא בסנהדרין דף צ\"ט אמר ר' אלעזר אדם לעמל נברא שנאמר אדם לעמל יולד, איני יודע אם לעמל פה ואם לעמל מלאכה, כשהוא אומר כי אכף עליו פיהו, הוי אומר לעמל פה נברא, ועדיין איני יודע אם לעמל תורה או לעמל שיחה, כשהוא אומר לא ימוש ספר התורה מפיך והגית בו יומם ולילה, הוי אומר לעמל תורה נברא."
          },
          {
            "hint": "",
            "question": "13. והגית בו יומם ולילה- לבאר?",
            "answer": "י\"א שיעיין בחלק העיוני של התורה וי\"א שיהגה יומם ולילה בכל עת שימצא פנאי מעסקי מחייתו, ואיתא בתנחומא בשלח כ', ר' יהושע אומר שונה אדם שתי הלכות בשחרית ושתי הלכות בערבית, ועוסק במלאכתו כל היום, מעלין עליו כאילו קיים את כל התורה כולה, וקיים והגית בו יומם ולילה."
          },
          {
            "hint": "",
            "question": "14. מה בין משכיל למצליח?",
            "answer": "כתוב בפסוק כי אז תצליח את דרכך ואז תשכיל, וכתב המלבי\"ם שיש הבדל בין הצלחה והשכלה, הבוחר תמיד באמצעים טובים המובילים אל התכלית הנרצה ע\"י שכלו ותבונתו נקרא משכיל, ומי שמזלו עומד לו אשר ישיג התכלית הנרצה אצלו תמיד במקרה, נקרא מצליח, המשכיל יש לו שכל חד וחריף לבחור תמיד הדרך הקרוב אל המבוקש, והמצליח יש לו מזל מצליח ומערכה טובה, ואמר כי ע\"י לימוד התורה תצליח כי ה' יהפך מזלך לטובה תמיד, וגם תשכיל ע\"י השכל לבחור בטוב, וגם תצליח בעניינים העולמיים ותשכיל בעניינים הנפשיים."
          },
          {
            "hint": "",
            "question": "15. כיצד מחזק ה' את יהושע בענייני המלחמה?",
            "answer": "חזק ואמץ, אל תערוץ כנגד חזק, ואל תחת כנגד ואמץ, שהוא התמדת החיזוק בלב שלא תיפול ממדרגתך אף פעם, גם בלכתך למלחמה נגד האויב, ה' אלוקיך עימך לתת אויביך בידיך, והיכן ציווהו- בימי משה דברים ל\"א כ\"ג- ויצו את יהושע ויאמר חזק ואמץ."
          },
          {
            "hint": "",
            "question": "16. מה מצווה יהושע את שוטרי העם ביום שתמו ימי בכי אבל משה?",
            "answer": "עברו בקרב המחנה וצוו את העם לאמור הכינו לכם צידה, כתב רש\"י כל דבר הצריך לדרך וכלי נשקם למלחמה אמר להם לתקן ולא דברי מאכל שהרי אכלו מן המן שבכליהם עד ט\"ז בניסן, והמלבי\"ם כתב שההכנה הייתה לטחון את המן בריחיים ולדוכו במדוכה, כי בעוד שלושת ימים אתם עוברים את הירדן."
          },
          {
            "hint": "",
            "question": "17. מתי פסק המן?",
            "answer": "ביום שמת משה פסק המן, היינו בז' באדר, ומה שלקטו באותו יום הסתפקו ממנו עד ט\"ז בניסן."
          },
          {
            "hint": "",
            "question": "18. מה אומר יהושע לראובני ולגדי ולחצי שבט המנשה?",
            "answer": "בתנאי שהיתנה איתכם משה לא חייב אתכם להתעכב במלחמה רק עד כיבוש הארץ, וביקש מהם מן היושר שיתעכבו עד חלוקת הארץ, הגם שלא היתנה עימהם על זה, ויש להם בזה שתי תועליות: <br>א. המנוחה כי נשיכם וטפכם יושבים במנוחה ואינם נעים ונדים עוד כשאר העם. <br>ב. ונתן לכם את הארץ הזאת אשר ביקשתם אותה."
          },
          {
            "hint": "",
            "question": "19. מה עונים את יהושע?",
            "answer": "כל אשר ציוויתנו נעשה ואת כל אשר תשלחנו נלך, ככל אשר שמענו אל משה כן נשמע אליך, ולא רק מה שביקשת מצד היושר כי גם אל כל אשר תשלחנו נלך, ולא נשמע אליך רק כשיהיה ה' אלוקיך עימך שתלך בדרך משה ויהיה ה' עימך כאשר היה עם משה, אז תהיה שקול אצלנו כרבך, ואז כל איש אשר ימרה את פיך יומת, כדין מורד במלכות, רק שתתחזק כראוי למנהיג העם, לענוש המורדים ולא למחול על כבודך."
          }
        ]
      },
      "ב": {
        "": [
          {
            "hint": "",
            "question": "1. איך זה ששלח יהושע מרגלים אחר שראה הרע שנמשך משליחות המרגלים בימי משה?",
            "answer": "כתב המלבי\"ם חמישה הבדלים בין המרגלים של יהושע ובין המרגלים של משה: <br>א. המרגלים ששלח משה היו על פי בקשת העם, ולכן כששבו והוציאו דיבה סמכו העם עליהם אבל פה שלח יהושע מדעת עצמו ולא מדעת העם. <br>ב. משה שלח ממדבר פארן שהיה רחוק מן הארץ והיו מסתפקים במהות הארץ ועל יכולתם לכבשה, אבל יהושע שלח מן השטים שהיו בגבול הארץ בלתי מסתפק אם ייכנס אם לאו, רק לדרוש המקום הנוח לכבוש. <br>ג. משה שלח שנים עשר אנשים תרים, ויהושע שלח שנים אנשים מרגלים, ויש הבדל בין התר והמרגל, התר מבקש את הטוב אם טובה הארץ ואם אנשים גיבורים וכדומה ולכן שלחו נשיא מכל שבט לראות שהארץ מוכשרת לפני שבטו ועסקיו כפי מה שהוא עובד אדמה או רועה צאן או עוסק במסחר או לחוף אוניות, והמרגל מבקש את ערוות הארץ, המקום הנוח לכובשה משם, ולכן די בשניים. <br>ד. שלחם חרש היינו בשתיקה שאיש לא יידע בדבר רק הוא לבדו. <br>ה. עיקר השליחות היא על יריחו והארץ אשר סביבותיה."
          },
          {
            "hint": "",
            "question": "2. מדוע באו המרגלים אל בית רחב הזונה?",
            "answer": "הייתה בזה תחבולה כפולה: <br>א. שלא יכירום כי מבני ישראל המה, באו בית אישה זונה, ונודע לתושבי כנען כי ישראל עם שונא זימה המה, ולא יעלה על ליבם כי שלוחי ישראל בית זונה יתגודדו. <br>ב. ע\"י שהיה שמה רחב מפורסמת בשמה אצל גדולי הארץ נגלו לה סתרי גדולי הארץ וסודותיהם ואצלה יחקרו על כל הנעשה בארץ."
          },
          {
            "hint": "",
            "question": "3. כיצד הבינו אנשי יריחו כי מרגלים המה?",
            "answer": "כתב המלבי\"ם דהיינו מג' טעמים: <br>א. מצד בואם העיר שהייתה סוגרת ומסוגרת אין יוצא ואין בא, וזה שכתוב והנה אנשים באו. <br>ב. שידעו שמגמת מהלכם רק ליריחו לבד כי אם היו סוחרים עוברים ממקום למקום היה להם ללון לפני השער למען יוכלו ללכת באור הבוקר לדרכם, כי שערי העיר לא ייפתחו בעת המצור עד נכון היום, וזה שכתוב באו הנה. <br>ג. ממה שבאו בלילה שלא כדרך עוברי דרך הנכנסים בכי טוב בפרט בעת הסכנה, ומזה הוכיחו כי הם מבני ישראל וכי תכלית ביאתם לחפור את הארץ, לדעת סתריה ע\"י האישה הזונה, ויש הבדל בין החופר לבין התר והמרגל, שחופר הוא בעומק במקום אחד לדעת מחשבות אנשים וסתריהם והם לא הלכו רק לחפור במקום אחד."
          },
          {
            "hint": "",
            "question": "4. מה מבקש מלך יריחו מרחב הזונה ע\"י שליחיו?",
            "answer": "הוציאי האנשים הבאים אליך אשר באו לביתך, וכתב הרד\"ק טרם היכנס שלוחי המלך לבית הצפינה כל אחד במקום מיוחד, כי יותר קל להטמין אחד אחד והמלבי\"ם כתב שיש חילוק בן צפן לבין טמן, הצפון הוא העומד במקום שאין העין רואהו הגם שאינו מכוסה באיזה מכסה, רק עומד מן הצד, והטמון מכוסה מלמעלה בכיסוי או עפר, והנה בבוא שלוחי המלך פתאום לא היה לה פנאי להטמינם ולכסותם בפשתי העץ, רק להצפינם רוצה לומר להעמידם בקרן זווית מן הצד לבל יראום תיכף, וגם לא יכלה להעמידם שניהם במקום אחד שמה יכירו כי הם השניים מרגלים, ולכן כתוב בלשון יחיד ותצפנו, שהצפינה כל אחד בנפרד, ורחב משיבה לשלוחי המלך כי אכן באו האנשים אליה והערימה לעשות רושם כי מרגלים המה ומיהרו ויצאו לפני זמן קצר, למען ימהרו שליחי המלך לצאת מביתה ולרדוף אחריהם, והוסיפה לא ידעתי אנא הלכו לכן רדפו אחריהם כי בטח מרגלים המה וככל שתמהרו תשיגום, ויצאו משער העיר לכיוון ערבות מואב, והשער סגרו כדי שלא יוכלו לברוח מן העיר אם לא יצאו עדיין."
          },
          {
            "hint": "",
            "question": "5. מדוע טמנה את המרגלים בפשתי העץ?",
            "answer": "כי חששה שמא יבואו שנית לבקשם, לכן העלתם הגגה ותטמנם בפשתי העץ, והיא עלתה אליהם טרם שישנו, והסירה המכסה כדי לדבר עימם."
          },
          {
            "hint": "",
            "question": "6. מאין ידעה כי ה' נתן לנו את הארץ?",
            "answer": "משני טעמים:<br>א. כי נפלה אימתכם עלינו מפני גדולתכם ורוממותכם. <br>ב. כי נמוגו כל יושבי הארץ מפני יראת הרע שיגיע להם, כי שמענו את אשר הוביש ה' את מי ים סוף מפניכם ואשר עשיתם לשני מלכי האמורי לסיחון ולעוג אשר החרמתם אותם ולא החייתם כל נשמה, ונשמע וימס ליבנו ולא קמה עוד רוח באיש מפניכם, כי נואשו כולם מלהילחם, יען כי יודעים כי ה' אלוקיכם הוא אלוקים בשמים ממעל ועל הארץ מתחת, ומי יילחם וינצח את האלוקים האדירים האלה."
          },
          {
            "hint": "",
            "question": "7. מה התמורה שמבקשת רחב?",
            "answer": "ועתה הישבעו נא לי בה' כי עשיתי עימכם חסד ועשיתם גם אתם עם בית אבי חסד ונתתם לי אות אמת, והחייתם את אבי ואת אמי ואת אחי ואת אחיותיי ואת כל אשר להם והיצלתם את נפשותינו ממוות, ושבועה על טובה אין לה התרה."
          },
          {
            "hint": "",
            "question": "8. מה משיבים המרגלים לרחב?",
            "answer": "ויאמרו לה האנשים אנו נמסור עצמנו תחתיכם למות למי שירצה להמית אתכם, ובלבד שלא תגלה על דבר האות שהיה להם עימה, שאם תגיד יעשו גם כן אחרים שהיה להם בית בחומה להינצל והם יטעו בדבר, ואנחנו נהיה נקיים משבועתך אשר השבעתנו."
          },
          {
            "hint": "",
            "question": "9. מדוע רחב הורידה אותם בחבל בעד החלון?",
            "answer": "כאשר סיימה לדבר עימם הורידה אותם בחבל כדי שלא ירגישו השכנים, והיא מנחה אותם ואומרת להם פן יפגעו בכם הרודפים ונחבאתם שמה שלושת ימים, עד שוב הרודפים ואח\"כ תלכו לדרכיכם."
          },
          {
            "hint": "",
            "question": "10. מה האות והסימן שעל רחב לעשות?",
            "answer": "המרגלים אומרים לרחב כאשר נבוא לכבוש הארץ תקשרי את החבל הצבוע בצבע אדום על החלון אשר הורדתנו בו ואת אביך ואת אימך ואת אחיך ואת כל בית אביך תאספי אלייך הביתה, והיה כל אשר יצא מדלתי ביתך החוצה דמו בראשו ואנחנו נקיים, וכל אשר יהיה איתך בבית דמו בראשנו אם יד תהיה בו."
          },
          {
            "hint": "",
            "question": "11. מתי שבו המרגלים אל יהושע?",
            "answer": "אמרו חז\"ל שרוח הקודש שרתה על רחב שאמרה למרגלים שישובו לסוף שלושת ימים, וכן היה, וכתב הרלב\"ג, שהיה זה ביום השני מהשלושה שזכר יהושע במה שאמר בעוד שלושת ימים אתם עוברים את הירדן, והנה ביום השלישי מאלו השלושה ימים השכים יהושע בבוקר להזדרז על זאת המלאכה, כי המלאכה לה' ובאו עד הירדן בלילה ההוא ולנו שם טרם יעברו את הירדן, והנה לא עברו את הירדן בלילה ההוא לכמה סיבות: <br>א. כי השם יתברך רצה שיתפרסם זה המופת לישראל כדי שתהיה אמונתם בו יתברך וביהושע נביאו יותר חזקה, ולזה חייב להמתין עבור הירדן עד בוקר. <br>ב. השם יתברך רצה שיהיה המופת הזה כדי להפיל אימה ופחד על כל מלכי האמורי והכנעני ולזה היה ראוי שיהיה בעת שיראו האנשים זה המופת וזה דווקא ביום. <br>ג. שרצה השם יתברך שיתקדשו העם כדי שיהיו ראויים יותר למופת שייעשה בעבורם."
          }
        ]
      },
      "ג": {
        "": [
          {
            "hint": "",
            "question": "1. מתי השכים יהושע ונסעו מן השטים?",
            "answer": "היה זה בט' בניסן שהשכים יהושע כדי להתפלל, וכן מצינו באבות ובנביאים שהיו משכימים לתפילה, שבבוקר מידת הרחמים שולטת ונפתחים שערי הרחמים לקבל התפילות ואמרו חז\"ל כל המתפלל ויוצא לעסקיו הקב\"ה מצליח דרכיו שנאמר צדק לפניו יהלך ר\"ת צלי- בארמית תפילה, וכשראו ישראל את יהושע בכך אף הם קמו והתפללו והלכו אחריו, ואח\"כ נסעו מן השטים ובאו עד הירדן ולנו שם בליל עשירי לפני שעברו את הירדן."
          },
          {
            "hint": "",
            "question": "2. באיזה ג' מקומות נשאו הכהנים את הארון?",
            "answer": "אע\"פ שציוותה התורה שהלוויים ישאו תמיד הארון ממקום למקום, אבל בשלושה מקומות נישא הארון בידי הכהנים, הראשון כאן שציווה יהושע שהארון יועבר ע\"י הכהנים והשני כשהקיפו את חומת יריחו, והשלישי בשעה שהחזירו את ארון הברית בימי שלמה לבית המקדש לקודש הקודשים, והטעם בזה כתב בלב אהרון כיוון שקדושת הכהנים יתירה על זו של הלוויים, וכיוון שבמקומות אלו היו צריכים לקדושה יתירה, היה הכרח שהכהנים ישאו הארון, הן כאן שהיו עתידים ליעשות להם ניסים ונפלאות, וכן ביריחו ששם היה צריך ליעשות נס גדול והיו צריכים שהכהנים יתקעו בשופרות בכוונות גדולות, וכן בשעה שרצו להכניס את הארון במקדש שלמה ודבקו השערים זה בזה ואי אפשר היה לפותחם עד שהתפלל שלמה המלך, ועוד שהוכנס בקודש הקודשים שאין רשות ליכנס לשום אדם אלא לכה\"ג בלבד, וכיוון שכה\"ג לבדו לא יכול להביאו, הביאוהו הכהנים."
          },
          {
            "hint": "",
            "question": "3. מדוע נסתלקו ענני הכבוד?",
            "answer": "לשתי סיבות נסתלקו ענני הכבוד: <br>א. ענני הכבוד היו בזכותו של משה רבנו וכשמת נסתלקו. <br>ב. עד עכשיו היו הולכים במדבר והענן היה מראה להם הדרך ומתקן להם הדרכים, ועכשיו שנכנסו לתחום א\"י רצה הקב\"ה שישימו מבטחם בו ולא בענן, שכל השם מבטחו בהקב\"ה מצליח."
          },
          {
            "hint": "",
            "question": "4. אך רחוק יהיה ביניכם לארון אלפיים אמה- מדוע?",
            "answer": "כתב הרלב\"ג מפני שהיה מראה הדרך היה צריך להיות מרחוק כדי שיראוהו כולם וידעו ללכת אחריו מה שאין כן אם היה קרוב אליהם לא יראוהו כולם, ובדרך דרש אמר להם יהושע עתידים אתם לעשות את השבת ביריחו ואל תרחיקו מן הארון אלפיים אמה לכל רוח, כדי שיהיו רשאים להתפלל לפני הארון בשבת שכך היו נוהגים להתפלל קרוב לשכינה, וכן כשהיו ישראל במדבר שהיה המשכן שבו ארון הברית בתוך ד' המחנות, נצטוו ע\"י משה רבנו שלא להתרחק מן הארון יותר מאלפיים אמה."
          },
          {
            "hint": "",
            "question": "5. מנין ידע יהושע כי מחר יעשה ה' ניסים ונפלאות?",
            "answer": "דלא מצינו שאמר הקב\"ה ליהושע שלמחרת יעשה לישראל נפלאות, ועוד יש להבין למה היה צורך לעשות ניסים ונפלאות במעבר הירדן, בשלמא בים סוף היה הכרח בנס כיוון שלא הייתה דרך אחרת להצלה, אבל הירדן הרי אפשר היה לעבור אותו ברגליים, כמו שמצינו בדוד בשעה שברח מאבשלום ש\"ב פי\"ז, וכן נאמר ביעקב כי במקלי עברתי את הירדן הזה, והרי אין הקב\"ה משנה הטבע כשאפשר להושיע בדרך הטבע, אלא לאחר שנסתלק משה נפל לבבם של ישראל שלא יוכלו עוד לכבוש את הארץ, שהיו יודעים שבדרך הטבע אי אפשר לכבוש מלכים עצומים כאלו, וכשמת משה נסתלקו ענני הכבוד, ואע\"פ שהבטיחם יהושע שהארון יהיה במקום הענן, עדיין חששו מפני החטא שחטאו בשטים לכן רצה הקב\"ה לעשות עימהם ניסים ונפלאות במעבר הירדן כדי לחזק לבבם שידעו שגם אחרי פטירת משה רבנו יעשה הקב\"ה חסד ע\"י יהושע."
          },
          {
            "hint": "",
            "question": "6. מדוע חזר יהושע על דברי הממונים שהכריזו לכהנים שישאו הארון ויעברו לפני העם?",
            "answer": "בעשירי בניסן שלח יהושע שליח אל הכהנים ואמר להם לשאת את ארון הברית ועברו לפני העם שיראה להם הדרך היכן לעבור הירדן, והוצרך יהושע לחזור ולהודיע לכהנים משני טעמים:<br>א. להודיעם הזמן המדויק שישאו את הארון, שהממונים לא הודיעו מתי יהיה הדבר.<br>ב. שכל מי שמתמנה פרנס על הציבור, אע\"פ שיודע על כך, ממנהג דרך ארץ שלא יתחיל לשמש בתפקידו מעצמו, אלא ימתין עד שאחרים יחלקו לו כבוד, ולכן המתינו הכהנים עד שיצוום יהושע."
          },
          {
            "hint": "",
            "question": "7. מתי שרתה הנבואה על יהושע?",
            "answer": "בו ביום העשירי בניסן שרתה הנבואה על יהושע ואמר לו ה' היום הזה אחל תתגדלך בעיני כל ישראל, אשר ידעון כי כאשר הייתי עם משה אהיה עימך, והכל בזכות ענוותנותו של יהושע שחלק כבוד לארון הברית ולישראל ותלה הנפלאות בזכותם ולא בזכותו, אמר הקב\"ה כשם שעשיתי ניסים ונפלאות ע\"י משה כן אעשה עימך."
          },
          {
            "hint": "",
            "question": "8. לאיזה שש מעלות זכה יהושע ביום זה?",
            "answer": "המעלה האחת- שעשה הקב\"ה נס שהחזיק המקום המועט את כל ישראל בין שני בדי הארון- רש\"י.<br>המעלה השניה- שעד עכשיו בכל ענייני ההנהגה נצטווה לשאול את פי אלעזר הכה\"ג שעימו היו האורים ותומים שבהם יכול היה יהושע לשאול אם יצא למלחמה אם לא, וכן שאל ענייני ציבור, ועתה זכה למעלה גדולה יותר, שמלבד שלא היה צריך לשאול את פי אלעזר הכהן גם ציווה על הכהנים לעיני כל ישראל.<br>המעלה השלישית- שאמר הקב\"ה אל יהושע כשאתה אומר את דברי נבואתי אל תפתח בזה אמר ה' או שמע דבר ה', אלא תאמר הנבואה כאילו נאמרה על ידך, וזו מעלה גדולה שלא הייתה בשום נביא מלבד משה שדיבר מפי הגבורה. <br> המעלה הרביעית- הנס שנעשה בקריעת הירדן ע\"י יהושע, ובזה נתקיים מה שהבטיח ה' כאשר הייתי עם משה אהיה עימך, וכשם שהאמינו במשה כך יאמינו בך. <br> המעלה החמישית- שנתקיים מה שאמר יהושע לכהנים כבואכם לירדן תעמודו ולא כתוב בבואכם לרמז על הנס שרק למראית עין הם באו אבל באמת הארון ישא אתכם, שידוע שהארון היה כבד מאוד למשא ארבע אנשים שנשאו אותו ובפרט שהיו פנים כנגד פנים שאין זה כבוד להחזיר הגב כלפי הארון, אלא שהטעינה הייתה בדרך נס, ואדרבה הארון היה נושא את נושאיו, וכשהגיעו לירדן הכהנים נושאי הארון עמדו באמצע הירדן ואז נבקעו מי הירדן ועמדו שם עד שעברו כל ישראל ואז חזרו מי הירדן למקומם, ואז הארון נשא את הכהנים והעבירם את הירדן, ונתגדל כבודו של יהושע שראו שהקב\"ה עימו. <br>המעלה השישית- שמכאן ואילך לא היה צריך יהושע לשאול את פי אלעזר הכהן באורים ותומים כי הנבואה שרתה עליו, ובכל ספר יהושע לא שאל יהושע באורים ותומים חוץ מעניין עכן כפי שיתבאר."
          },
          {
            "hint": "",
            "question": "9. כאשר היו כלל ישראל מצומצמים בין שני בדי הארון מה אמר להם יהושע?",
            "answer": "היו בטוחים שהקב\"ה מתהלך בקרבכם, וזה בגלל שני הניסים האלו, שמועט החזיק את המרובה, ומזה שמי הירדן יבקעו כשהכהנים יעמדו בתוכם תדעו נאמנה שקל חי בקרבכם, שאין הקב\"ה עושה ניסים כאלו לרשעים אלא לצדיקים, וכתב המלבי\"ם כי חול השכינה בישראל יהיה בשני מדרגות:<br>א. שיהיה ה' בתוכם במדרגת הלב שהוא בתוך הגוף ומוקף מכל האיברים.<br>ב. שיהיה במדרגת המוח הנתון בראש הגוף ומקיף את כולו הקפה שכליית, וכבר באר המורה נבוכים בדמותו את העולם הגדול עם העולם הקטן, כי בעולם הגדול כל החשוב מחבירו מקיף על הפחות ממנו, והארץ השפלה מכולם מוקפת מכולם, ובאדם יהיה בהפך שהחשוב יותר נתון באמצע ומוקף מכולם, והנה בעת יהיה ה' במדרגת הלב מוקף בתוכם ינהיג בהנהגה נסתרת על פי אמצעים טבעיים והשגחתו מוקפת מן העולם וטבעיו הסוככים עליה, ועת שיהיה במדרגת המוח מקיף על הטבע ומנהיג אותו, אז ינהיג הנהגה שכלית בחיריית לא טבעית, רק הנהגה ניסית נפלאה, וזה ההבדל בין ממלא כל עלמין וסובב כל עלמין שזכרו המשכילים, ואז תבוטל הטבע והחומריות ותנאיה לגמרי, לכן פה שהלך מלכם בראשם לא מוקף בתוכם, צמצם את כולם בין שני בדי הארון והיו כולם מוקפים ממנו, והמקום שהוא מתנאי הגשם לא חצץ בעדם, ואמר להם בזאת תדעון כי קל חי בקרבכם המחייה את הכל בשפעו הרוחני, הוא יוריש הכנעני בדרך נס ומופת."
          },
          {
            "hint": "",
            "question": "10. מדוע ציווה לקחת י\"ב איש משבטי ישראל?",
            "answer": "כתב שם אחר שהנס יהיה רק באמצעות הארון ציווה לקחת י\"ב איש למען יהיו עדים על הנס, וכל אחד יהיה תחת שבטו וכאילו כל שבט ושבט מעיד על הנס."
          },
          {
            "hint": "",
            "question": "11. מדוע נקרא כאן הארון ארון הברית אדון כל הארץ?",
            "answer": "הכתוב בא ללמדנו שהארון הזה יראה לכל שהקב\"ה אדון כל הארץ שיוריש בפניהם האומות האלה, ועוד בא להודיע שלא רק הארון יעבור לפניהם אלא הקב\"ה בכבודו ובעצמו, שברצונו נותן לעם נחלה וברצונו נוטלה מהם."
          },
          {
            "hint": "",
            "question": "12. כיצד נכרתו מי הירדן?",
            "answer": "והיה כנוח כפות רגלי הכהנים נושאי ארון ה' אדון כל הארץ במי הירדן מי הירדן יכרתון המים היורדים מלמעלה, שלא יתייבש מקור המים שממנו יוצאים אלא המים יוסיפו לזרום כבתחילה ממקורם, והיו יורדים בשטף גדול, והקב\"ה שינה את טבע המים ונעצרו בניגוד לטבעם, ונעשה עוד נס שהמים לא שטפו ועברו לצד זה או לצד אחר, ולא יצאו מתחום הירדן, אלא נקבצו במקום שנכרתו, ונעשו הר מים גבוה מאוד, ונחלקו רבותינו בדבר כמה היה שיעור גובה המים, ר\"י אמר שהיו גבוהים כשיעור י\"ב מילין, ור\"א אמר שהיו גבוהים ש' מילין עד שנראו לכל יושבי מזרח ומערב, וזה גרם שנפלו אימה ופחד על כל הממלכות. ושלא כמו בקריעת ים סוף שהנס היה בשני הצדדים והמים עמדו כשתי חומות, כאן רק מי הירדן שבאו מלמעלה עמדו כמו נד, אבל המים היורדים הלכו כפי טבעם למטה, ועל זה נאמר בתהילים הירדן יסוב לאחור."
          },
          {
            "hint": "",
            "question": "13. כיצד עברו ישראל את הירדן?",
            "answer": "בשעה שסיים יהושע את דבריו לישראל עמדו מיד כל ישראל מאהליהם בשמחת לבב ובחשק גדול, שביקשו לעבור את הירדן שעה אחת קודם כדי לראות הניסים והנפלאות, שהאמינו באמונה שלימה בשם וביהושע נביאו, ואע\"פ שהיו רחוקים מן הירדן נעשה להם נס וכהרף עין נמצא מחנה ישראל סמוך לירדן עם הכהנים נושאי הארון, שהארון הסיע את כל העם והביאם לירדן ברגע אחד, והמים בירדן היו מרובים מריבוי הנהרות והפשרת שלגים וברגע שנטבלו רגלי הכהנים במים נכרתו המים והיה נס כפול:<br>א. המים היורדים מלמעלה פסקו מלירד ועמדו נד אחד.<br>ב. שלא נתשפטו לצדדים כי היו שוטפים את העיר צרתן."
          },
          {
            "hint": "",
            "question": "14. מה היה הנס במים שירדו למטה?",
            "answer": "מדרך הטבע מים שדוחפים אותם הולכים מהר, לא כן אם נחלש הלחץ של המים הזורמים ואילו כאן אע\"פ שנפסקו המים שבאו מלמעלה, הוסיפו המים שלמטה לזרום לדרכם ולא נאספו במקום אחד ולא עשו שלולית של רפש ובוץ כדרך מים עומדים, שאילו כן לא היו יכולים ישראל לעבור שם."
          },
          {
            "hint": "",
            "question": "15. אין חדש תחת השמש וכיצד זה נעמדו המים?",
            "answer": "ותירץ הרלב\"ג אפשר שחדש השם במופת באוויר הסמוך למים ההם גשם ספירי עב המונע המים מירידה או שחדש רוח חזק ידחה המים למקום ההוא ולא יניחם לרדת, וכתב המלבי\"ם אל תטה אוזניך אל דבריו כי השווה את הבלתי שווים, כי זה אמת שלא נתאר את השם שיעשה דבר הסותר את עצמו כמו מרובע עגול, ושיהיה דבר אחד שחור גם לבן בפעם אחד, ונכון הוא שאחר הבריאה הראשונה יש מאין לא ייברא עוד יש מאין רק יוציא יש מיש ע\"י המרת צורות, ולכן שאל רבא על מה שכתוב אם בריאה חדשה יברא ה', כי לשון בריאה גדרו על הוצאת הדבר יש מאין, אולם שינוי הטבע הנמצא אינו יש מאין, רק יש מיש, וזה יעשה ה' תמיד בעת הצורך ונקרא נס על שישנה בו הטבע המורגל, בנפלאותיו יקרר האש, יעמיד השמש יעמדו כמו נד נוזלים, כי זהו שינוי הטבע באיכות או בתנועה שהם מקריו ולא עצמותיו, וחוץ מזה לא השכיל הרלב\"ג בזה המקום גם לפי שיטתו, כי ירידת המים במורד אינו טבע מתעצם במים עצמם כמו שהחום והשריפה טבע מתעצם ביסוד האש עצמו, כי סיבת ירידת המים היא דחיקת האוויר שמכביד על המים ומורידם למטה, והלא המים יעלו באדים וישימו עבים רכובם, ויהיו תלויים ועומדים בכלי שפיה סתום למעלה שאין האוויר דוחק מלמעלה, והרי שזה המים יורדים יבוא מסיבה חיצונית ולא מטבעם, ואם הורק האוויר המרחף על פני המים במקום שנכרתו המים יחויב שיתייצבו כמו נד נוזלים כמו שעלו אל הקנה שהורק האוויר ממנה ע\"י משאבה, ואיך לא יעמדו מפני אדון כל הארץ, והכתוב באר כי לא ברוח עצר בעד המים שאם כן היו מתפשטים לצד הרוחב אל העיר צרתן."
          }
        ]
      },
      "ד": {
        "": [
          {
            "hint": "",
            "question": "1. מדוע ציווה יהושע שייקחו י\"ב אבנים מן הירדן?",
            "answer": "וכבר משה ציווה על כך בפרשת כי תבוא- והיה ביום אשר תעברו את הירדן וגו' והקמות לך אבנים גדולות וגו', כי מדרך המלכים המנצחים את אויביהם במלחמה עושים סימנים באבנים לזכר ניצחונם, וראה משה בחוכמתו שגם ישראל יבקשו לעשות כך כשיעברו את הירדן, ויכתבו בו אנו בני אברהם יצחק ויעקב שמלכנו מלך מלכי המלכים הקב\"ה, שברא שמים וארץ וכל אשר בה והוציאנו ממצרים באותות ובמופתים, וכלכל אותנו במדבר ארבעים שנה ובכוחו הגדול ניצחנו שני מלכים גדולים את סיחון מלך האמורי ועוג מלך הבשן, וכיום עשה לנו הקב\"ה נס שעברנו את הירדן בחרבה , לכן ציווה אותם משה- דעו שאין הקב\"ה חפץ בזה, אלא מצווה אתכם שבשעה שתעברו את הירדן תרימו י\"ב אבנים ובו ביום תלכו להר גריזים והר עיבל, ותסיידו את האבנים בסיד, ותבנו בהם מזבח ותזבחו עליו זבחים, ותאכלו ותשתו לפני ה' אלוקיכם. ותכתבו על האבנים את כל התורה בשבעים לשון."
          },
          {
            "hint": "",
            "question": "2. את מי ציווה יהושע שייקחו את הי\"ב אבנים?",
            "answer": "איש אחד לשבט היינו החשוב הוא הנשיא שיחזרו לאחוריהם אל הירדן מקום עמידת הכהנים עם ארון הברית וכל אחד ירים אבן גדולה מתחת רגלי הכהנים ויטעינה על כתפיו בלי עזרת חבריו. ולא היו צריכים לחפור בירדן סביב כל אבן, כי האבנים היו מוכנות ומזומנות מן השמים, ומדוע היה צורך שהנשיאים ישאו את האבנים, ולא שאר ישראל, כי רק אתם תהיו מסוגלים לענות לבניכם שישאלו מחר מה אבנים האלה לכם ואמרתם להם שזה זכר לנס הגדול שנעשה ונכרתו מי הירדן, בעינינו ראינו שברגע שהציגו הכהנים כפות רגליהם במים ששטפו מי הירדן מיד נכרתו, ורק אנחנו ראינו באותו רגע ממש, אבל שאר ישראל ראו רק את המים כרותים ושהירדן יבש, וידעו כולם שע\"י ארון הברית נעשה הנס הזה, ותשרש בלבם האמונה שבזכות התורה הקדושה עתידים לנחול את הארץ."
          },
          {
            "hint": "",
            "question": "3. מדוע לא ציווה יהושע קודם שעברו את הירדן שייקחו את הי\"ב אבנים?",
            "answer": "וממילא לא היו צריכים לחזור לאחוריהם לקחתם וגם לא היה חשש שמא יפחדו לחזור שמא יפלו עליהם המים, וצריך לומר שרצה הקב\"ה שיהיה הנס חקוק וקבוע לנצח נצחים, לכן ציווה שהכל ייעשה בנפלאות רבות, שדבר נפלא נחקק בזיכרון ולא נשכח מהר."
          },
          {
            "hint": "",
            "question": "4. כמה נפלאות עשה הקב\"ה לישראל ביום שעברו את הירדן?",
            "answer": "הנס הראשון- אע\"פ שלאחר שעברו את הירדן נתעכבו זמן רב, בכל זאת הספיקו לבוא באותו ערב להר גריזים והר עיבל כהרף עין, והמרחק לשם היה יותר משישים מילין, ומהלך מיל אחד הוא י\"ח דקות, וא\"כ היו צריכים י\"ח שעות. <br>הנס השני- משקל כל אבן שנשאו י\"ב הנשיאים היה ע\"ו סאה, ולמרות המשא הכבד הספיקו להגיע למקומם בעוד מועד, כי היה להם קפיצת הדרך, שהקב\"ה מקצר לצדיקים והם נמצאים פתאום במקום המיועד. <br>הנס השלישי- בכל אותה הדרך שהלכו באותו יום לא יצא שום אחד להילחם בהם כיוון שנפל עליהם פחד ומורא ונתרפו מעיהם, ועוד נס ששלח הקב\"ה בהם את הצרעה שסימאה את עיניהם עד שלא יכלו לראות ולא נותר בהם כוח להילחם."
          },
          {
            "hint": "",
            "question": "5. מתי בנו את המזבח?",
            "answer": "באותו יום בנו המזבח והקריבו קורבנות ואכלו ושתו ושמחו שמחה של מצווה, ועל י\"ב האבנים האלה כתבו התורה בשבעים לשון, ובכתיבת התורה נעשו ניסים גדולים:<br>א. שנכתבו באבנים הללו כל התורה בשבעים לשון אע\"פ שהאבנים לא היו כ\"כ גדולות והיו אמה על אמה.<br>ב. שהקב\"ה לימד את יהושע שבעים לשון כדי שיוכל לכתוב בשבעים לשון."
          },
          {
            "hint": "",
            "question": "6. מדוע הקים יהושע עוד י\"ב אבנים, והיכן?",
            "answer": "שתים עשרה אבנים הקים יהושע בתוך הירדן תחת מצב רגלי הכהנים נושאי הארון, וגובהם היה נראה מעל פני המים, ועשה כן לזכר הנס בקריעת הירדן, שלא יישכח ברבות הימים."
          },
          {
            "hint": "",
            "question": "7. עד מתי נשארו הכהנים נושאי הארון עומדים בשפת הירדן המזרחי?",
            "answer": "אע\"פ שהארון היה כבד מאוד לא הניחוהו ולא ביקשו מכהנים אחרים להחליפם או לסייע בידם אלא המתחיל במצווה גומרה- ועמדו שם לא רק כשעברו שישים ריבוא מישראל הם ונשיהם וטפם ועבדיהם, אלא כל הזמן אח\"כ שיהושע דיבר אליהם ועכבם בירדן, וציווה על י\"ב הנשיאים לקחת י\"ב אבנים, ואמר לכלל ישראל שאם לא תקבלו לקיים את המצוות בלב ונפש הרי ברגע זה יציפו אתכם המים, ואם תקיימו יקיים הקב\"ה את הבטחתו שהבטיח שכל מקום בו תדרוך כף רגלכם לכם יהיה, וכל הזמן הזה עמדו הכהנים והיה זה בדרך נס, וכאשר עברו כל ישראל לגדה המערבית, הירדן התחיל להתמלא מים בעוד הכהנים עומדים שם, ועשה הקב\"ה נס גדול, שארון הברית עם הכהנים עברו באוויר בעוד הארון על כתפי הכהנים."
          },
          {
            "hint": "",
            "question": "8. כיצד קיימו בני ראובן ובני גד וחצי שבט המנשה את הבטחתם?",
            "answer": "למרות שלא נתחייבו לעבור חלוצים אלא בשעת המלחמה, הם קיימו את הבטחתם גם בהעברת הירדן כדי לקיים את דברי משה שאמר להם ועבר לכם כל חלוץ את הירדן, וזה משני טעמים, הן כדי לחזק בזה את לב ישראל שלא יחששו מלעבור אחריהם, ועוד כדי להראות לעין כל שאנשי ביטחון הם ולבם סמוך ובטוח בהקב\"ה שילחום מלחמותיהם, ומה שבחרו בארץ סיחון ועוג לא מפחד עשו אלא מפני מקניהם שהיה רב."
          },
          {
            "hint": "",
            "question": "9. האם כל חלוצי הצבא של בני גד וראובן וחצי שבט המנשה עברו להילחם?",
            "answer": "כתוב בפסוק שרק ארבעים אלף חלוצי צבא עברו לפני ה' ארץ כנען מתוך קי\"ז אלף איש, והטעם שחזרו, שלאחר שראו כל אותם ניסים ונפלאות שעשה הקב\"ה עם ישראל בירדן, אמרו בודאי יילחם ה' לישראל ואין הם זקוקים לעזרתנו כי בודאי תעמוד להם זכות הארון גם במלחמותיהם, וטעם נוסף שגם האומות ראו את ההר הגדול של מי הירדן ובודאי נתייראו, ואף אותם ארבעים אלף לא עשו כן אלא כדי לקיים את התנאי שהתנה עימהם משה, וי\"א שמתחילה לא נתחייבו לעבור כולם רק חלק מהם כדכתיב נחנו נעבור ולא כתוב אנחנו, כשכל מקום שנאמר נחנו בא למעט."
          },
          {
            "hint": "",
            "question": "10. מה הנס שנעשה בשיבת מי הירדן למקומם?",
            "answer": "מטבע המים בשעה שיורדים ממקום גבוה הם יורדים בשטף גדול וסוחפים את כל מה שפוגשים בדרכם, ואילו היו יורדים כדרכם היו גורפים עימם הן את הכהנים שעמדו בגדה המזרחית והן את ישראל שעמדו בגדה המערבית, והקב\"ה שינה את טבע המים ולא יצאו מתחומיהם, ועשה ברגע זה את הנס שהוזכר לעיל שהארון עם נושאיו הכהנים עבר באוויר מעל גבי הירדן."
          },
          {
            "hint": "",
            "question": "11. בזכות מה זכו ישראל לעלות מן הירדן ולחנות בגלגל בעשרה בניסן?",
            "answer": "לפני שיצאו בני ישראל ממצרים ציווה הקב\"ה אותם לקחת שה בעשרה בניסן להקריבו לקורבן, ובני ישראל מסרו נפשם למרות מוראם מן המצרים שעבדו לטלה שיהרגום וקידשו שם שמים בזה, ובטחו בהקב\"ה שיציל אותם מידם, וכיוון שקיימו מצווה זו בעשרה בניסן עמדה להם זכות המצווה עכשיו שעברו בשלום את הירדן, ועוד זכות עמדה להם שעשו הכנה למצוות קורבן פסח."
          },
          {
            "hint": "",
            "question": "12. מדוע ציווה הקב\"ה לחקוק הזכר לניסים ע\"י י\"ב אבנים ולא בדבר אחר?",
            "answer": "כתב האלשיך שבשעה שהלך יעקב אבינו לחרן, לן בהר המוריה, ולקח י\"ב אבנים מהמזבח שבנה אברהם לעקידת יצחק והניח אותם סביב ראשו, ונעשו כל האבנים האלו אבן אחת, ונרמז לו בזה שעתידים לצאת ממנו י\"ב שבטים, ויהיו קשים כאבנים וגיבורי חיל ואמיצי לב כנגד אומות העולם, ועתידים הם לירש את הארץ הקדושה, אבל לגבי מצוות התורה יהיו רכים כשעווה הנמסה בפני האור, ועוד נרמז שרק אם יהיו שרויים באחדות זה עם זה באהבה ושלום אז יוכלו לעמוד בפני אויביהם ויירשו הארץ, לכן ציווה הקב\"ה לקחת י\"ב אבנים כנגד י\"ב שבטים ויחברם זה עם זה ויבנה מזבח ויקריבו עליו קורבנות."
          },
          {
            "hint": "",
            "question": "13. מדוע לא הציב יהושע את האבנים במשכן כמו צנצנת המן ומטה אהרון?",
            "answer": "י\"א שהאבנים תופסים מקום מרובה שלא כצנצנת המן ומקלו של אהרון, וי\"א שלא רצה יהושע להשוות כבודו לכבוד משה רבנו רבו, וי\"א שיש הבדל בין דברים הנעשים לזיכרון הנס, לבין הדברים שנעשה בהם הנס וצנצנת המן ומטה אהרון בהם נעשה הנס ולכן הועמדו בתוך המשכן."
          },
          {
            "hint": "",
            "question": "14. כיצד ייתכן שהקב\"ה ויתר על ג' עבירות החמורות ונענשו רק על עזיבת התורה?",
            "answer": "הרי קיימלן כל האומר שהקב\"ה ותרן ייוותרו לו מעיו, וכתב במעם לועז דיובן על פי משל למלך שהיה לו יודע נגן בכינור, והיות והמלך אהב כל מיני ניגונים, היה מקרבו, ואע\"פ שהיו באים ומתלוננים עליו שעבר עבירות, היה סולח לו בזכות נגינתו, יום אחד רב עם אדם אחד והלה כרת לו את ידו ולא היה מסוגל עוד לנגן בכינור, וכשבאו וסיפרו למלך ציווה לתלות המנגן, דעד עכשיו מחלתי לו בזכות נגינותיו אבל עכשיו שלא יוכל עוד לנגן פקד עליו המלך את כל העוונות הקודמים, כך הקב\"ה מלך מלכי המלכים שבחר בנו מכל העמים ונתן לנו את תורתו, וכל זמן שישראל עוסקים בתורה היה סולח להם על חטאיהם, אבל כשעזבו התורה פקד עליהם את כל עוונותיהם הקודמים, וכל תקוות גאולתנו הוא בזכות התורה."
          }
        ]
      },
      "ה": {
        "": [
          {
            "hint": "",
            "question": "1. מדוע מודיע לנו הכתוב שנמס לבבם של מלכי האמורי והכנעני?",
            "answer": "כתב המלבי\"ם:<br>א. להודיע שנתקיים מה שכתוב למען דעת כל עמי הארץ את יד ה' כי חזקה היא.<br>ב. שלכן לא התיירא מלמול בעת ההיא, ולא ירא פן יכו אותם יושבי הארץ בהיותם כואבים."
          },
          {
            "hint": "",
            "question": "2. מדוע הוצרכו למול את בני ישראל? ומאי שנית?",
            "answer": "כתב רש\"י שמלו בני ישראל לפני יציאתם ממצרים, אבל לאחר מכן כל הבנים הנולדים בכל הארבעים שנה במדבר לא נימולו ונשארו ערלים, וביום הזה נצטוו למול עצמם, וזהו שנית, ויש לשאול מדוע לא נימולו כל אותם הארבעים שנה וביטלו מצווה יקרה זו, שמצוות מילה אינה דומה לשאר המצוות, ששאר המצוות אם ביטל מצווה אחת, יכול לקיימה אח\"כ, או אחרת, אבל מילה אם מבטלה אינו בכלל ישראל, אלא בגלל שתי סיבות היו מנועים מלקיים המצווה:<br>א. מפני סכנת הדרך שכל הארבעים שנה היו נעים ממקום למקום ובדרך סכנה למול כיוון שאין הבשר מתרפא אלא לאחר ג' ימים, והקור והחום מזיקים מאוד לחולה, ופיקוח נפש דוחה את המצווה, וכדמצינו במשה רבנו בשעה שהלך ממדין למצרים על פי ציווי ה' כדי לגאול את ישראל, לא מל את בנו בגלל סכנת הדרך.<br>ב. כל אותם ארבעים שנה שהיו ישראל במדבר לא נשבה להם רוח צפונית, ולרוח זו יש מעלה שמפזרת את העננים והשמש יכולה להאיר ולמה לא נשבה להם רוח צפונית י\"א כדי שלא יתפזרו ענני הכבוד, וי\"א שלא נשבה מחמת חטא המרגלים שלא זכו לראות בזיו החמה מחמת הגזירה שנגזרה עליהם למות במדבר. וכשהגיעו לארץ נימולו כיוון שלא היו עוד שתי המניעות."
          },
          {
            "hint": "",
            "question": "3. מדוע נצטווה יהושע על כך דווקא בי\"א בניסן?",
            "answer": "טעם אחד- שלפני שעברו את הירדן היו ישראל יכולים לטעון שאין השעה יפה למילה, שעומדים להילחם עם ל\"א מלכים, ולא טוב להחליש הגוף, אדרבה יש לחזקו, ורק לאחר הכיבוש נמול, אבל בי\"א בניסן לאחר שעברו את הירדן וראו כל הניסים והנפלאות, וכל העמים ראו את נוד המים ונמס לבבם מפני ישראל, נחה דעתם של ישראל ותלו ביטחונם בהקב\"ה. <br>טעם שני- בשעה שהבטיח הקב\"ה לאברהם אבינו לתת לזרעו את הארץ, והתנה עימו שאם זרעו יקיימו ברית מילה יזכו בארץ, שעל מנת כן נוחלים הארץ. <br>טעם שלישי- שעניין ברית המילה להכניס אהבה ואחווה בין ישראל, כדי שיקיימו את כל המצוות, וע\"י חותם ברית קודש בבשרנו לאות שכל ישראל ערבים זה לזה, ואות זה אי אפשר למחותו, ונכרתו עליה י\"ג בריתות שבפרשת לך לך, וכמספר אחד ומטעם זה נאסר על הערל לאכול פסח כי הפסח נאכל בחבורה, והערל אין בו סימן האחדות. <br>טעם רביעי- כדי שיוכלו לקיים מצוות הפסח, ויתרפאו לאחר שלושה ימים, וכן היה עליהם לטבול ולקבל הזאת מי חטאת של אפר פרה אדומה- הזאה ראשונה שהיא הזאת ג' ובערב פסח עשו הזאה שניה שהיא הזאת ז', ועשו את הפסח בטהרה."
          },
          {
            "hint": "",
            "question": "4. וכי לא ידע יהושע במה מלין ומדוע נצטווה לעשות חרבות צורים?",
            "answer": "וקיימלן שבכל דבר מלין חוץ מן הקנה מפני הסכנה, ובמצרים כשמלו היה יהושע המוהל והיה בן נ\"ה שנה, ובזכות המילה והפסח נגאלו ממצרים, ואמר לו הקב\"ה שבזכות המילה והפסח יזכו לנחול את הארץ, ואע\"פ שהיה יהושע זקן בן צ\"ה מל את ישראל, ללמד עד כמה יש לחזר אחר מוהל כשר וירא שמים, כי הסנדק דומה למזבח והמוהל לכהן, ודם המילה לדם הקורבן, וכיוון שהיה צריך למול את כולם נצטווה להכין הרבה חרבות צורים היינו חדודים שאם תתקלקל אחת תהא האחרת מוכנה מיד ולא ילך לאיבוד אף רגע, ויוכלו להחלים עד י\"ד בניסן."
          },
          {
            "hint": "",
            "question": "5. איזה דין חדש נתחדש במילה?",
            "answer": "איתא ביבמות דף ע\"א שיהושע נצטווה על הפריעה, היינו שלאחר החיתוך יש לקרוע את העור עד שתיראה העטרה, שבשעה שציווה הקב\"ה לאברהם על המילה לא ציווהו על מצוות פריעה, וכן כשמלו ישראל עצמם במצרים לא נצטוו על הפריעה, וזהו שנאמר שוב מול את בני ישראל שנית, ויהושע מל באותו יום שני סוגי אנשים, הנולדים לאחר שיצאו ממצרים, והנימולים במצרים שלא נתקיימה בהם מצוות פריעה, וקיימלן מל ולא פרע כאילו לא מל."
          },
          {
            "hint": "",
            "question": "6. קיימלן שאין נביא רשאי לחדש דבר שלא נאמר בתורה?",
            "answer": "וכיצד נתחדשה ליהושע מצוות פריעה, וי\"א שנמסרה המצווה למשה רבנו מסיני שבכניסתם לארץ יקיימו אותה- תוס' שם."
          },
          {
            "hint": "",
            "question": "7. מדוע לא כלל הקב\"ה את מצוות מילה בעשרת הדיברות?",
            "answer": "כך שאל אגריפס המלך את רבי אליעזר, אמר לו יפה שאלת, אבל דע שמצווה זו קדמה לעשרת הדיברות ואמר הקב\"ה שרק ע\"י ברית המילה תהיו ראויים לקבל עשרת הדיברות, כי מי שהוא ערל גם לבו ערל, ורק ישראל מסוגלים ללמוד ולהבין חוכמת התורה."
          },
          {
            "hint": "",
            "question": "8. מאי גבעת הערלות?",
            "answer": "י\"א שהמקום ששם מל יהושע את ישראל נקרא גבעת הערלות, ע\"ש ברית המילה שנעשתה שם, וי\"א שאספו שם ישראל את כל הערלות עד שנעשתה גבעה גדולה, והיו מכסים הערלות והדם בעפר, והטעם שעשה כן יהושע, שבשעה שקיים אברהם אבינו מצוות מילה מל גם את ישמעאל ואת כל אנשי ביתו, ומכל הערלות נעשתה גבעה ובחום השמש נתעפשו, והקב\"ה החשיב ריח זה כריח קטורת, והבטיחו שבזמן שיהיו בניו חוטאים יזכור ריח זה ובזכותו ירחם עליהם, ובכל יום כיפור מסתכל הקב\"ה בגבעה זו ומכפר עוונות ישראל כשעושים תשובה כראוי, ומאחר ואברהם עשה כן והייתה גבעת הערלות חביבה אצל הקב\"ה, ועשה כן יהושע כדי להזכיר מעשהו, וגם בזמן יהושע מסרו נפשם בהיותם גדולים וצער המילה קשה להם כמו אצל אברהם."
          },
          {
            "hint": "",
            "question": "9. היום גלותי את חרפת מצרים מעליכם- לבאר?",
            "answer": "אמר ה' ליהושע אחרי שכולם נימולו היום הסירותי מכם העורלה שהייתה חרפה לכם, שהייתם ערלים כמו המצריים שהיו מגנים את ישראל ואומרים להם הרי ערלים אתם כמונו, ולכן נהגו לקרוא שם לנימול רק לאחר המילה, וי\"א כי המצרים היו שטופים בזנות וזוהי חרפת מצרים, ולכן ציווה ה' להחליש את כוח התאווה ע\"י המילה."
          },
          {
            "hint": "",
            "question": "10. עם העורלה מגונה כל כך מדוע לא נברא האדם מהול?",
            "answer": "כך שאל פילוסוף גדול את ר' הושעיא, אמר לו ר' הושעיא מדוע אתה מספר את שיער ראשך ואין אתה מספר שיער זקנך שכך היה מנהג הגויים בימיהם שלפי דבריך היה בדין שיספר שיער הזקן שלא נולדו עימו וישאיר שיער ראשו שנולד עימו, ענה לו הפילוסוף מפני ששערות ראשי גדלו בזמן שטותי כשהייתי קטן ומניח אני שערות זקני שגדלו בזמן שהגעתי לכלל דעת, אמר לו ר' הושעיא אם כן היו צריכים לנקר העיניים ולכרות הידיים והרגליים שהרי גדלו בזמן טיפשותך אמר לו הפילוסוף בכעס, וכי באתי אצלך לשמוע שאלות כאלו, שהרי בודאי האיברים שהאדם צריך להם אין לכורתם משום שנולדו בשטותו, לא כן השערות שאין אדם צריך להם, אמר לו ר' הושעיא דע שכל מה שברא ה' בששת ימי בראשית צריך תיקון ע\"י האדם, כגון החרדל, שהוא מר וצריך להמתיקו, וכן החיטה צריכה טחינה לישה ואפיה, וכן האדם נולד במום העורלה וצריך לתיקון."
          },
          {
            "hint": "",
            "question": "11. היכן עשו בני ישראל את הפסח?",
            "answer": "אע\"פ שנימולו בגלגל וחנו שם, עשו את הפסח במישור יריחו מול העיר יריחו שהייתה מבוצרת בשבע חומות וחיילות רבים בתוכה, לא חשו שום פחד, שהביטחון בשם יתברך היה קבוע בליבם."
          },
          {
            "hint": "",
            "question": "12. מאיזה תבואה עשו את המצות?",
            "answer": "אע\"פ שהיה להם את המן היו צריכים לטחון קמח כי אין יוצאים ידי חובת מצה רק בדברים הבאים לידי חימוץ, והמן היה בא לידי סירחון ולא חימוץ, וגם לא יכלו לקצור תבואה חדשה קודם הבאת העומר שמתיר את התבואה החדשה, לכן קנו תבואה ישנה מן התגרים הגויים, וזהו ויאכלו מעבור הארץ, שכך נקראת התבואה הישנה לשון עבר."
          },
          {
            "hint": "",
            "question": "13. כיצד הביאו העומר בט\"ז בניסן הרי לא גדלה בשדות ישראל?",
            "answer": "כמו שנאמר ראשית קצירכם, ואמרו בירושלמי שהיה נס, שזרעו בי' בניסן וקצרו בט\"ז בו, וי\"א שבשעה שנכנסו לארץ מצאו התבואה שגדלה בשדה ב' שליש וכיוון שהשליש האחרון גדל בידי ישראל נקראת תבואת ישראל ואפילו הכי היה בדרך נס שבזמן קצר כזה לא גדל שליש בדרך הטבע."
          },
          {
            "hint": "",
            "question": "14. מתי התחיל לירד המן ועד מתי ירד?",
            "answer": "התחיל לרדת בט\"ו באייר בשנה שיצאו ממצרים והפסיק לרדת בז' באדר בשנת הארבעים כאשר מת משה רבנו, והספיקה עד ט\"ז בניסן, ואם כן חסר בחשבון הארבעים שנה שלושים יום עד ט\"ו באייר, שהרי כתוב בפסוק ובני ישראל אכלו את המן ארבעים שנה עד בואם אל ארץ נושבת את המן אכלו עד בואם אל קצה ארץ כנען, ותירץ במעם לועז שהעוגות שהוציאו ממצרים הספיקו להם עד ט\"ו באייר, והיה נס שטעמו טעם מן בהם וכן כתב רש\"י, ובזה מיושב מה שקשה על הפסוק בפרשת בשלח גבי שימת המן בצנצנת לזיכרון מדוע לא הספיק לכתוב שזה המן שאכלו ישראל במדבר והוסיף הפסוק לומר בהוציאי אותם מארץ מצרים ולכאורה קשה מה זה קשור ליציאת מצרים, אלא לומר שגם העוגות מצות שהוציאו ממצרים טעמו טעם מן בדרך נס."
          },
          {
            "hint": "",
            "question": "15. מדוע נצטערו צער גדול כאשר פסק המן הרי במדבר התלוננו על המן?",
            "answer": "טעם ראשון- לאחר שראו ישראל הניסים שנעשה במן שהספיק להם ל\"ט יום ממות משה בז' אדר עד ט\"ו בניסן, ולא הבאיש, אמרו בודאי דבר חשוב הוא. <br>טעם שני- המן שאכלו בל\"ט יום אלו היה טעים יותר מכל המן שאכלו ארבעים שנה במדבר, שגדולים צדיקים במיתתם יותר מחייהם, ובשעת מיתתם נוספת עליהם רוח יתירה לכן זכו בזכות מיתת משה לתוספת טעם מגן עדן, למאכל מלאכים. <br>טעם שלישי- עכשיו בבואם לארץ ראו כמה עמל צריך האדם לעמול עד שמוצא פת מוכנת לפיו, צריך לחרוש ולזרוע לקצור ולדוש ולזרות ולברור ולטחון ולרקד וללוש ולאפות, אז ידעו להעריך את המן היורד מן השמים שהיו בו כל הטעמים. <br>טעם רביעי- כיוון שרצו לעסוק בתורה מתוך מנוחה, וכמו שאמרו חז\"ל לא ניתנה תורה אלא לאוכלי המן כיוון שלא היו להם טרדות הפרנסה."
          },
          {
            "hint": "",
            "question": "16. כתוב וישבות המן וגו' ומדוע ממשיך הפסוק ואומר לא היה עוד מן לבני ישראל?",
            "answer": "כתב שם שלא יעלה בדעתנו שמשום כך שבת המן כי ביקשו לאכול מעבור הארץ, שאין הדבר כן, אלא אדרבה כיוון שבטל המן הוצרכו לאכול מתבואת הארץ, שבעל כורחם היו צריכים לאכול מתבואת הארץ."
          },
          {
            "hint": "",
            "question": "17. מנין לעבורה של עיר שהיא כעיר?",
            "answer": "נלמד מיהושע דכתיב ויהי בהיות יהושע ביריחו, והרי אי אפשר שהיה ביריחו והיה סביב לה בדרך לכובשה- רש\"י."
          },
          {
            "hint": "",
            "question": "18. מדוע שלח הקב\"ה מלאך ליהושע?",
            "answer": "והנה המלאך עמד מול יהושע וחרבו שלופה בידו סימן לגבורה וניצחון וכמו שנאמר אח\"כ ראה נתתי בידך את יריחו ואת מלכה, וכתב הרד\"ק ויש בו דרש כי בא להפחידם עלן ביטול תורה ועל שבטלו תמיד של בין ערביים, וזה הדרש רחוק."
          },
          {
            "hint": "",
            "question": "19. מדוע שאל יהושע את המלאך הלנו אתה אם לצרינו?",
            "answer": "כתב המלבי\"ם שהכיר יהושע שהוא מלאך כי היו נגלים לו בחזון, וגם ידע מדוע נתגלה בחרב שלופה בידו, אולם לא ידע מדוע עמד לנגדו, כי אם בא ללכת בראשם להילחם עם האויב צריך להיות פניו כנגד האויב ולא כנגד ישראל, והנה העזר האלוקי שיגיע אל ישראל במלחמתם יהיה בשני פנים:<br>א. עזר מעט בעניין שהם יצטרכו להילחם בחרבם ובקשתם והשם יחזקם ויאמצם בל ירך לבבם וייתן להם כוח לעשות חיל.<br>ב. עזר גדול בעניין שהם לא יצטרכו להילחם כלל רק ה' יילחם להם והם ירדפו לפשט את החללים, ובזה הסתפק יהושע אם בא לעזר מעט או עזר רב, והשיב לו המלאך אל תסתפק בזה כי אני שר צבא ה' ולא באתי יחידי כי יש עמי רבבות מחנות צבא עליונים היוצאים להילחם עם האויב ואני בראשם ומה שאני עם הפנים לנגדך כי עוד לא נשקה המלחמה ורק באתי להודיעך עניין נבואי ולכן נפל על פניו."
          },
          {
            "hint": "",
            "question": "20. של נעליך מעל רגלך- לבאר?",
            "answer": "כתב המלבי\"ם צריך אתה לפשוט בגדי החומר מעליך להיות מוכן לנבואה, המפלה והניצחון בידי הקב\"ה נתונים, ובאתי לחזק ליבך ולאמצך ולהראות שחרבי שלופה בידי ומכוונת כנגד האויבים, שידעתי מחשבות לבך שחשבת כיצד אפשר לכבוש מחר את יריחו הבצורה והחזקה כל כך, ועליך לדעת שלא תוכל לכבוש העיר בדרך הטבע אלא דרך נס שעתיד הקב\"ה לעשות לכם נס גדול, ובנפלאותיו הגדולים יעשה לכם הנס."
          }
        ]
      },
      "ו": {
        "": [
          {
            "hint": "",
            "question": "1. מדוע לא יצאו חיילות יריחו להילחם בישראל שחנו מסביב?",
            "answer": "כי נפלה עליהם אימה גדולה אע\"פ שהיו עימהם המון חיל מכל מלכי כנען. היו מתייראים לצאת להילחם בחוץ, והיו מסתגרים בתוך העיר כדי לערוך משם המלחמה, ולכן סגרו העיר מכל צד."
          },
          {
            "hint": "",
            "question": "2. מדוע לא עשה הקב\"ה נס לפתוח את שערי יריחו?",
            "answer": "כדי שלא יוכל איש להינצל כי ביקש הקב\"ה לאבדם מן העולם ולא כמו שמצינו שהקב\"ה עשה נס בחורבן ביהמ\"ק שנה קודם החורבן היו סוגרים השערים ובבוקר מצאו אותם פתוחים לרווחה."
          },
          {
            "hint": "",
            "question": "3. ראה נתתי בידך את יריחו ואת מלכה- לבאר?",
            "answer": "כתיב בישעיה מ\"ב יפקוד ה' על צבא המרום במרום ועל מלכי האדמה בארץ שאין מפיל אומה אא\"כ מפיל השר שלה תחילה, ולקח הקב\"ה את שרו של יריחו שברקיע וכפתו והשליכו לפני יהושע נתנו תחת רגליו, וייתן רגלו על צווארו שלא תהא לו תקומה."
          },
          {
            "hint": "",
            "question": "4. כיצד הקיפו את חומת יריחו?",
            "answer": "רק אנשי המלחמה מבן עשרים שנה ומעלה יסובו את העיר. אבל לא הזקנים והנשים והטף, ובתחילה יקיפו החומה ויעמדו כל אחד במקומו לפי הסדר, בתחילה בני גד וראובן וחצי שבט המנשה שהם החלוצים לפני העם, ואחריהם שבעה כהנים ובידיהם שבעה שופרות ואחריהם הכהנים נושאי ארון הברית, ובסוף כולם שבט דן המאסף,, ויסובו את החומה שישה ימים רצופים, וביום השביעי תקיפו החומה שבע פעמים ולאחר שתשלימו ההקפה השביעית יתקע אחד הכהנים תקיעה גדולה והעם יריעו יחד עימו תקיעה גדולה, וברגע זה ייעשה הנס הגדול שייפלו כל החומות שסביב יריחו ויטבעו בארץ במקומם, ותיפתח העיר מכל רוחותיה, וייכנסו בה ישראל ברווחה כי הכל יהיה פתוח."
          },
          {
            "hint": "",
            "question": "5. באיזה יום ניתנה מצווה זו?",
            "answer": "מצווה זו ניתנה ביום ראשון ומיד באותו יום הקיפו את החומה פעם אחת, וכך עשו ששת ימים, וביום השביעי בשבת הקיפו את העיר שבע פעמים והחומה שקעה, וכבשו העיר ושרפו החומה, וזה היה רצון ה' שיחללו את השבת בכיבוש יריחו להודיע שהקב\"ה כל יכול ולא רק בששת ימי המעשה אלא גם בשבת."
          },
          {
            "hint": "",
            "question": "6. מה הטעם להקפות שעושים בסוכות עם הלולב והמינים?",
            "answer": "כתב הרלב\"ג שההקפות שעושים בסוכות הם כנגד הקפת חומת יריחו, ואנו מקיפים פעם אחת בכל יום וביום השביעי בהושענא רבה שבע פעמים, ובזמן שביהמ\"ק היה קיים היו מקיפים סביב המזבח, והטעם להקפות אלו להצילנו משבעים שרי האומות, ושבעת ימי המועד הם כנגד שבעים האומות, שכל יום כנגד עשר אומות, ובהקפות אלו אנו ניצולים גם מן החיצונים והקליפות הרעות של שבע כוחות הטומאה, וזהו הטעם שעושים הקפות למתים כדי להבריחם ממנו, וזה טעם ההקפות של יהושע שידוע שהיו שבעה אומות בא\"י, וכנגדם היו להם שרים למעלה ברקיע, ולכל השבעים אומות היה חלק בא\"י לפי שהיא החשובה מכל הארצות רצה כל שר שיהיה לו חלק בה, נמצא שכל שר של העממים שבא\"י היה לו חשיבות כנגד עשרה אומות, ויהושע ע\"י ההקפות והשופרות רצה לשבור כוחם של השרים למעלה."
          },
          {
            "hint": "",
            "question": "7. מדוע ציווה יהושע על הכהנים לשאת הארון ולא על הלוויים בני קהת?",
            "answer": "כיוון שציווהו הקב\"ה ששבעה ישאו השופרות ויתקעו בהם לפני הארון, הבין יהושע שעל הכהנים שהם קדושים יותר מן הלוויים לשאת את הארון, י\"א שבחר את הארבעה החשובים ביותר מבין הכהנים, וי\"א שבחר באלו שנשאו את הארון בירדן."
          },
          {
            "hint": "",
            "question": "8. כיצד הייתה תקיעת השופרות ומדוע לא תקעו בחצוצרות משה?",
            "answer": "י\"א ששתי פעמים תקעו בשופרות, תקיעה ראשונה- לעורר העם ולהזמינם לבוא, והתקיעה השנייה בשעת ההקפה, והכל עשו בזריזות רבה, והחצוצרות שעשה משה נגנזו קודם מיתת משה, ולא ניתנה רשות ליהושע להשתמש בהם, ואפילו משה עצמו לא יכול היה להשתמש בהם ביום מותו, כי אין שלטון ביום המוות, וכל ששת ימי ההקפה הזהיר יהושע את העם שלא יתקעו ורק ביום השביעי יתקעו בשעת הנס הגדול של נפילת חומת יריחו."
          },
          {
            "hint": "",
            "question": "9. כיצד קיימו בני ישראל את כל מה שנצטוו לעשות?",
            "answer": "ראשית עשו היקף שלם בזריזות רבה, וללא פחד שיזרקו עליהם אבנים כבדות מעל החומה, והיקף זה היה לפי סדר הליכתם, בראשם חלוצי החיל בני גד וראובן וחצי מנשה ואחריהם שבעת הכהנים תוקעים בשופרות, ואחריהם ארבעת הכהנים נושאי הארון ואחריהם כל העם ושבט דן מאסף מפני שצבאותיו של דן היו מרובים משאר השבטים לכן נשאר בסוף והיה מאסף את כל המתעכבים בדרך, וכן אסף את כל האבדות שאבדו, ושנית לאחר שניצבו בהיקף זה, עשו גם סיבוב שהקיפו את העיר במצב זה כפי שאנו עושים בסוכות סביב התיבה, ואח\"כ לנו במקומם."
          },
          {
            "hint": "",
            "question": "10. מדוע השכים יהושע בבוקר השני?",
            "answer": "כדי להזדרז בקיום מצוות ההקפה, מה שלא עשה כן ביום הראשון מפני שעדיין לא נצטוו, לכן הכהנים וכל העם אחריו הזדרזו לקיום המצווה הגדולה הזאת, וכאשר גמרו ההקפה חזרו למקומם כפי שעשו ביום הראשון."
          },
          {
            "hint": "",
            "question": "11. מתי התקין יהושע את נוסח עלינו לשבח?",
            "answer": "ביום השבת השכימו כולם והקיפו שבע פעמים ובעוד הכהנים תוקעים בשופרות אמר יהושע אל העם הריעו תרועה של שמחה על שזכיתם שה' ייתן לכם העיר ולוחם לכם, ויריעו תרועה גדולה ותיפול החומה תחתיה ונכנסו כל העם לתוך העיר, ויהושע התקין את נוסח עלינו לשבח לאדון הכל לתת גדולה ליוצר בראשית שלא עשנו כגויי הארצות ולא שמנו כמשפחות האדמה, שלא שם חלקנו כהם וגורלנו ככל המונם, שהם משתחווים להבל וריק ומתפללים אל קל לא יושיע, ואנחנו משתחווים לפני מלך מלכי המלכים הקדוש ברוך הוא , שהוא נוטה שמים ויוסד ארץ ומושב יקרו בשמים ממעל ושכינת עוזו בגובהי מרומים הוא אלוקינו אין עוד אמת מלכנו ואפס זולתו ככתוב בתורה וידעת היום והשבות אל לבבך, כי ה' הוא האלוקים בשמים ממעל ועל הארץ מתחת אין עוד, ונוסח על כן נקווה לך התקין עכן אחר שחזר בתשובה שלמה, ויהושע אמר הנוסח הזה שבע פעמים ישר והפוך, שבכל הקפה היה אומר פעם אחת ישר והפוך."
          },
          {
            "hint": "",
            "question": "12. מי תיקן לומר עלינו לשבח אחר כל התפילות?",
            "answer": "כתב שם במעם לועז שר' נחוניה בן הקנה תיקן לומר שלוש פעמים ביום אחר התפילות את השבח הזה עלינו לשבח, שהוא שבח גדול ונכבד, כיוון שאנו מעידים שאין כה' אלוקינו בשמים ממעל ועל הארץ מתחת, וכשאדם שרוי במצוקה טוב לאומרו שבע פעמים ישר והפוך."
          },
          {
            "hint": "",
            "question": "13. האם הותר להם לבוז את יריחו?",
            "answer": "יהושע ציווה עליהם שהעיר הזאת חרם וקודש לה', ולא תבנה עוד ואסור ליהנות ממנה לא בה ולא בממונה, וציווה עליהם שכל אחד ישגיח בחברו שלא לשלוח יד בחרם, כי כל ישראל ערבים זה לזה, שאם אחד חוטא הוא גורם פורענות לכל ישראל."
          },
          {
            "hint": "",
            "question": "14. מה בין חרם להקדש? ומדוע לא נהנו מן השלל וגזרו חרם?",
            "answer": "חרם חמור מהקדש ולא ניתן לפדייה, ולא מצינו בשום מלחמה שנלחמו עד עכשיו שגזרו חרם, רק חלקו השלל ביניהם כמו שמצינו במלחמת מדין ויש בזה כמה טעמים:<br>טעם אחד- כיוון שהעיר נכבשה בשבת לכן נאסרה בהנאה כדין מעשה שבת, שאסור ליהנות ממלאכה שנעשתה בשבת, שאם עשה במזיד איסור בשבת אסור גם הכלי בהנאה כמו בנטיעה.<br>טעם שני- כיוון שהייתה העיר הראשונה שנכבשה, דין חלה יש לה, שיש להפריש חלה מן העיסה ולכן הייתה קודש לה'. <br>טעם שלישי- היה להם דין עיר הנידחת משום טומאת ע\"ז שבה, וכן גזר יהושע שלא תיבנה עוד כעיר הנידחת. <br>טעם רביעי- כיוון שכבשוה בלא מלחמה בדין הוא שתהא קודש לה' שנלחם להם. <br> טעם חמישי- ע\"י נדר החרם ראויים שייעשה להם נס, לכן בשעה שהשלימו ההקפה השביעית אמר להם יהושע שיקבלו את הנדר היינו גזרת החרם וע\"י זה תימסר יריחו בידם."
          },
          {
            "hint": "",
            "question": "15. מה ציווה יהושע לשני המרגלים כאשר נכנסו ליריחו?",
            "answer": "יהושע ציווה לכלב ופנחס כל אחד לחוד ואמר להם בואו אל בית האשה הזונה והוציאו משם את האישה ואת כל אשר לה כאשר נשבעתם לה, ומדוע לא אמר בואו לבית רחב וכינה אותה בשם הגנאי הזונה? רצה לומר להם אע\"פ שחטא הדבר להיכנס לבית אישה זונה, ואפילו להתקרב לביתה כמו שאמר שלמה המלך אל תקרב אל פתח ביתה, אבל אתם יכולים לבוא לביתה כיוון שעכשיו כבר חזרה בתשובה, והיא אישה צדקת, ועליכם מוטלת החובה ליכנס ולהצילה ואת בני ביתה."
          },
          {
            "hint": "",
            "question": "16. במה נסתפקו כלב ופנחס מה לעשות?",
            "answer": "כשנכנסו לבית רחב מצאו שם המון אנשים, כיוון שבאו רבים בקשרי נישואין עם משפחת רחב, ופנחס וכלב לא ידעו מה לעשות, לכן הוציאו תחילה את רחב ואביה ואימה אחיה וכל אשר לה שבהם לא היה שום ספק, ואת שאר בני הבית הניחו לפני יהושע שיפסוק דינם, ויהושע פסק שכולם יינצלו בזכות רחב שהצילה את שני הצדיקים, ובזכות שבאותו לילה התגיירו כל משפחת רחב כדי להינצל מעונשו של גיהנום, ועשה יהושע רצונה של רחב, ולא עוד אלא נשאה לאישה, וכיוון שראו ישראל כן, נישאו גודלי העם עם משפחתה ונתערבו בישראל."
          },
          {
            "hint": "",
            "question": "17. מהם שלושת השמות שנקראו המרגלים? והטעם?",
            "answer": "בג' שמות נקראו המרגלים:<br>א. אנשים- שהיו צדיקים גמורים.<br>ב. מלאכים- שאע\"פ שרחב הייתה נאה ביותר לא נכשלו בה לעשות עימה עבירה. והיו כמלאכי עליון שאין להם יצה\"ר, וי\"א שכל שליח העושה שליחותו נקרא מלאך.<br>ג. נערים- כמו יהושע שהיה משרתו ותלמידו של משה נקרא נער, כך גם הם היו משרתי ותלמידי יהושע, וי\"א אע\"פ שהיו זקנים נקראו נערים שעשו שליחותם כנערים."
          },
          {
            "hint": "",
            "question": "18. בית רחב היה בחומה וכיצד ניצלה הרי החומה שקעה?",
            "answer": "רק קיר אחד של ביתה היה בחומה וג' הקירות שלא היו בחומה נשארו על מעמדם, ועדיין קשה הרי הסימן שהוא תקוות השני שקשרה בחלון החומה ששקעה, וכיצד ידעו להגיע לביתה, פנחס וכלב שידעו שהחומה עתידה ליפול נסתכלו יפה בחלון הבית וזכרו את המקום."
          },
          {
            "hint": "",
            "question": "19. אחר שהעלו את יריחו באש מה השביע יהושע את העם?",
            "answer": "ארור האיש לפני ה' אשר יקום ויבנה את העיר הזאת, בבכורו ייענש וישכל את בנו, ובצעירו יציב דלתיה כשיבוא להציב דלתיה ולסגור העיר ימות בנו הצעיר על שעבר על האיסור הזה, וקילל כן כדי שישוב בתשובה בינתיים."
          },
          {
            "hint": "",
            "question": "20. מדוע גזר יהושע שלא לבנות את יריחו?",
            "answer": "י\"א כדי שלא יעברו על החרם שלא ליהנות ממנה, וי\"א כדי שיישאר זכר לנס מחלק החומות שלא שקעו לגמרי ונשאר חלק בולט, ויישאר זה לדורי דורות שיראו כולם שישראל לא כבשו את יריחו בכוחם אלא בנס השם יתברך."
          },
          {
            "hint": "",
            "question": "21. מהם שלושת הדברים שגזרו בית דין של מטה והסכימו עליהם בי\"ד של מעלה?",
            "answer": "א. בזמן בנין ביהמ\"ק השני בימי עזרא כשעלו מבבל שהיו פטורים מן התורה מלהפריש תרומות ומעשרות כי א\"י הייתה נחשבת עדיין כבושה בידי האומות, ובכל זאת גזר עזרא ובית דינו שיפרישו תרומות ומעשרות, וביקש עזרא לדעת אם בית דין של מעלה מסכים, ומה עשה- לקחו את ספר התקנות וכתבו בו את התקנה הזאת, והניח והספר בהיכל, ולמחרת מצאו שם הויה חתום תחתיהם, וידע שבי\"ד של מעלה מסכים.<br>ב. בימי מרדכי ואסתר, שלחו כתבוני לדורות, היינו שיזכירו את הנס בקריאת המגילה, ואמרו לה שזה יעורר קנאה בין האומות שיאמרו ששמחים אנו על מפלתם ולא השיבו תשובה עד שמצאו שעניין מגילת אסתר רמוז בתורה שנאמר בפרשת בשלח כתוב זאת זיכרון בספר, שבא לרמוז עניין נס פורים שייכתב במגילת אסתר, והסכימו כל חכמי הדור לקבוע הדבר לדורות, והסכימו בבי\"ד של מעלה שנאמר במגילת אסתר קיימו וקיבלו היהודים וכגו', והרי היה צריך לומר קודם קיבלו ואח\"כ קיימו, אלא רמז יש בדבר שקיימו בי\"ד של מעלה מה שקיבלו כבר.<br>ג. עניין גזירת יהושע שלא לבנות את יריחו, וקללה זו נתקיימה כולה בחיאל בית האלי שבנה את יריחו ומתו בניו, כמבואר במלכים א' פט\"ו שבאבירם בכורו יסדה ובשגוב צעירו הציב דלתיה כדבר ה' ביד יהושע."
          }
        ]
      },
      "ז": {
        "": [
          {
            "hint": "",
            "question": "1. מדוע כתוב וימעלו בני ישראל מעל בחרם הרי רק עכן מעל?",
            "answer": "כתה המלבי\"ם דכל ישראל קשורים זה בזה כגוף אחד, וכמו שע\"י חולי או הפסד אבר יתהווה חולי או מום בגוף כולו, כן במה שלקח עכן מן החרם נחשב כאילו מעל העם כולו ויש הבדין בין העונש שיבוא בפועל ובין העונש שבא ע\"י סילוק ההשגחה כאשר יעניש ה' בפועל לא יעניש רק החוטא ולא את הבלתי חוטא כמו שהיה אח\"כ שנסקל עכן לבדו, לא כן העונש המסובב במקרה ע\"י שיסלק ה' את השגחתו, זה יחול על הכלל כולו שבהיות בניהם חוטאים יסתיר ה' פניו מהם כולם ועל כל עדת ישראל היה קצף וכולם עלולים למקרה ופגע, עד כדי כך שלפעמים יוכה הבלתי חוטא כשהיה במקום הסכנה והחוטא לא נמצא שם לא נפגע, וכל זאת מחמת סילוק ההשגחה."
          },
          {
            "hint": "",
            "question": "2. מדוע העיז עכן למעול מעל בחרם?",
            "answer": "כיוון שבא ממשפחה מכובדת משבט יהודה שממנו עתידים לצאת מלכים בישראל, גבה לבו ואמר איני חושש מפני יהושע שאם אמעל ויבוא להרגני בני משפחתי יצילוני מידו, כפי שאכן ארע אח\"כ שבני שבט יהודה ביקשו להצילו ממוות ונפלו הרבה נפשות מישראל."
          },
          {
            "hint": "",
            "question": "3. מה קרה ליהושע אחר שעכן מעל בחרם?",
            "answer": "נסתלקה ממנו הנבואה ולא נאמר ראה נתתי לפניך את העי כמו שנאמר לו קודם כיבוש יריחו, ויהושע לא ידע שנסתלקה ממנו הנבואה, והיה סבור שרצון ה' יתברך שמכאן ואילך יכבוש את כל ערי ישראל בדרך המלחמה, ולכן בלא שתשרה עליו רוח הנבואה גמר אומר לילך ולהילחם בעי בדרך הטבע."
          },
          {
            "hint": "",
            "question": "4. מה עושה יהושע כהכנה לכיבוש העי?",
            "answer": "הוא שולח מרגלים לרגל את העי וסביבותיה, והמרגלים על דעת עצמם ריגלו רק את העי לבד, ולכן טעו באומרם ליהושע שלא צריך לשלוח את כל אנשי החיל רק אלפים או שלושת אלפים איש ויכו את העי, והם לא הכירו את אנשי סביבות העי שיבואו לעזרתם כמו שהיה באמת בפעם השנייה."
          },
          {
            "hint": "",
            "question": "5. מה קרה כאשר עלו השלושת אלפי איש על העי?",
            "answer": "נפלו עליהם עימה ופחד בגלל חטאו של עכן והסתלקות ההשגחה ולא היו יכולים לעמוד בפני אויביהם וברחו ונסו מפניהם, ואנשי העיר רדפו אחריהם ויכו מהם שלושים ושש איש, וימס לב העם כמים שלעולם לא יחזור לקדמותו, ולא דמי למי שלבו נמס כדונג מפני האש שעדיין יש לו תקנה אם ירחקו אותו מן האש, יתקשה וישנה למצבו הקודם, וכאן הפחד היה גדול ללא תקווה."
          },
          {
            "hint": "",
            "question": "6. מהי תגובת יהושע על המפלה?",
            "answer": "ויקרע יהושע שמלותיו ויפול על פניו ארצה לפני ארון ה' עד הערב הוא וזקני ישראל ויעלו עפר על ראשם, והבין שלא על חינם ארע הדבר, ובודאי הסיר הקב\"ה השגחתו מישראל בגלל עוון, ומיד צעק צעקה גדולה ומרה וקרע כמו שקורעים על מת וכן קרע על מות הצדיק הגדול יאיר בן מנשה שהיה גדול הדור ונפל במלחמה, ואח\"כ לקח עימו יהושע את הזקנים כדי לצרף זכותם לזכותו והלכו למשכן ששם היה ארון ברית ה' כדי לערוך תפילה וצעקה לפני השם יתברך שישרה שכינתו ונבואתו על יהושע כדי לדעת על איזה עוון באה להם הצרה הזאת."
          },
          {
            "hint": "",
            "question": "7. מהי תפילה בנפילת אפיים?",
            "answer": "י\"א שלא רק יהושע נפל על פניו אלא אף הזקנים ועניין נפילת אפיים שאדם מוסר עצמו למות, וכאשר נפלו על פניהם אמרו רבש\"ע אם אין אתה עוזר לנו הרי טוב מותנו מחיים, וכך היו מוטלים על הארץ עד הערב, וכשראו שלא נענים העלו עפר על ראשם ואמרו אם אין אתה מרחם הרי אנו חשובים כעפר."
          },
          {
            "hint": "",
            "question": "8. מה אמר יהושע בתפילתו לפני ה'?",
            "answer": "בעודו על אפיו ועפר על ראשו ערך תפילתו לפני השם יתברך ואמר היכן האימה והפחד שהפלת על האומות, והרי מלך רחמן אתה למה נתת אותנו ביד אויבינו להרוג מאיתנו צדיק וחכם גדול כזה כמו יאיר בן מנשה שהיה שקול כנגד ל\"ו צדיקים, ומסורת בידינו שאין אתה עושה ניסים ונפלאות לרשעים, ומכיוון שעשית עימנו ניסים ונפלאות בעברנו את הירדן אזי ראויים אנו, ומדוע במלחמת העי הסרת השגחתך מעלינו ולא עלה בידינו להרוג אפילו אחד מהם, ועכשיו ירימו אויבינו ראש בגאווה ואם כן סופנו שניפול ביד האמורי, אם כן למה העברת אותנו את הירדן, מוטב היה להישאר בארץ סיחון ועוג שכבשנו והן ארצות טובות."
          },
          {
            "hint": "",
            "question": "9. מה עונה ה' ליהושע?",
            "answer": "קום לך, שאין ראוי לך להיות מוטל על פניך בתפילה, חטא ישראל וגם עברו את בריתי אתם וגם לקחו מן החרם וגם גנבו וגם כיחשו וגם שמו בכליהם, ואע\"פ שאחד מישראל חטא, אבל כל ישראל ערבים זה בזה, ויהושע גזר שני דברים האחד שישרפו את כל נכסי העיר, וכל מיני המתכות כגון זהב וכסף ונחושת יהיו קודש לה' למשכן, ועכן לקח שני דברים מן השלל ביריחו אדרת שנער וכסף וזהב, ונמצא שעבר על שני הדברים, ולכן כנגד האדרת שנער שהייתה הפקר אמר הכתוב שלקחו מן החרם, וכנגד הכסף והזהב שהיה קודש לה' נאמר וגם גנבו, וכנגד מה שעשה נגד ה' אמר כיחשו שלא הודה בחטאו להחזיר השלל ולשוב בתשובה, וחילל את השבת, ששם בכליו והביא לביתו ועבר על איסור הוצאה מרשות הרבים לרה\"י, ומה שאמר גם עברו בריתי אמרו חז\"ל שחטא בזנות שבא על נערה המאורסה, וכל זמן שמועל החרם בקרבכם לא תוכלו לעמוד בפני אויביכם עד שתסירוהו מקרבכם."
          },
          {
            "hint": "",
            "question": "10. מדוע היה צריך הטלת גורל ולא גילה הקב\"ה מי המועל בחרם?",
            "answer": "י\"א שלא רצה הקב\"ה לבייש את החוטא ושמא יתעורר לתשובה קודם הטלת הגורלות, ואמר ה' ליהושע לאסוף את י\"ב השבטים, וכל שבט לחוד שלא יתערבו שבט אחד בחברו, ובתחילה עליך לחפש מאיזה שבט החוטא וזה ע\"י האורים ותומים שנושא עימו הכהן הגדול, ואחר שיימצא השבט תפיל גורל מאיזה בית אב הוא, שבכל משפחה היו כמה בתי אבות, והיה הנלכד יישרף באש האהל והמטלטלין ואותו והבהמה בסקילה- רש\"י."
          },
          {
            "hint": "",
            "question": "11. כיצד נתפס עכן?",
            "answer": "וישכם יהושע בבוקר ויכנס את כל השבטים ויילכד שבט יהודה ואח\"כ הפיל גורל לדעת מאיזה משפחה הוא, וילכד משפחת הזרחי, ואח\"כ נלכד בית הזבדי, ואח\"כ נלכד עכן, והתחיל להתווכח עם יהושע וטען כלפיו כיצד אתה בא עלי בגורל להרגני, אילו היו מפילים גורל עליך ועל אלעזר הכהן הגדול בודאי היה הגורל יוצא על אחד מכם, וכשם שזה לא אמת כך אין הגורל עלי אמת, ועוד שבתורה כתוב ע\"פ שני עדים יומת המת, ואתה בא לחדש דין חדש ולהרגני ע\"פ הגורל בלי עדים ומשפט, ובשעה שראה יהושע שעכן מוציא לעז על הגורלות התחיל לקחתו בדברים טובים כדי שיודה בדבר וידע כל העם שהגורל הודיע האמת."
          },
          {
            "hint": "",
            "question": "12. מה עשו ישראל כאשר שמעו את הדברים הקשים של עכן?",
            "answer": "ניצתה אש גדולה של מחלוקת בישראל ונעשו חבורות חבורות, ובני שבט יהודה ביקשו להצילו מפני שהיה בן שבטם, ואחרים אמרו שלא יוצא להורג על פי הגורל כי אם על פי עדים ודין, ואחרים אמרו שדין יהושע אמת וצריכים לקיים דברו, ונעשה ריב גדול בישראל וגבר שבטו של יהודה ונהרגו הרבה נפשות מישראל."
          },
          {
            "hint": "",
            "question": "13. מה עושה עכן כאשר רואה שהאש מתלקחת?",
            "answer": "אמר לבבו הרי קיימא לן דכל המקיים נפש אחת מישראל כאילו קיים עולם מלא, וכל המאבד נפש אחת מישראל כאילו איבד עולם מלא, ואם לא אודה ייהרגו עוד נפשות, ויען עכן את יהושע ויאמר אמנה אנוכי חטאתי לה' אלוקי ישראל, ואני רוצה לבקש ממך מחילה שעברתי על גזרת החרם, ועוד אני מבקש מחילה על הדברים הקשים שדיברתי נגדך שהוצאתי שם רע על הגורל, ולא היה איש עימי ובעוונותי גרמתי שנפלו הרבה נפשות מישראל וכן שנהרגו ל\"ו האנשים במלחמת העי ועוד חטאתי בנערה המאורסה וכן בחילול שבת ובעוון החרם, וכן חטאתי בחרם של משה שלקחתי מן הכנעני מלך ערד וכן מן החרם של סיחון ועוג וכן מחרם מדין, ומדוע לא נענשו ישראל בזמן משה כשמעל בחרם? כיוון שרק אחר שעברו את הירדן ועמדו בהר גריזים והר עיבל ושם נאמרו הברכות והקללות וכרתו עימם ברית חדשה לשמירת התורה והמצוות, ושם נעשו כל ישראל ערבים זה בזה, ולכן נענשו בימי יהושע."
          },
          {
            "hint": "",
            "question": "14. האם היה לעכן הסבר למעילתו בחרם?",
            "answer": "הוא למד מהפסוק בדברים פרק כ' ואכלת את שלל אויבך, ולא נראה לו שגזרו כראוי משה ויהושע שלא ליהנות מן השלל, וחשב בלבו שלא רק שאינו עובר עבירה אלא שמקיים מצווה, וטעה כיוון שנצטוינו לשמוע בקול הנביא אפילו הורה הוראת שעה שלא כדין תורה."
          },
          {
            "hint": "",
            "question": "15. אחר שהודה על עוונותיו מה עושה עכן?",
            "answer": "אמר וידוי, ותיקן את השבח על כן נקווה לך ה' אלוקינו לראות מהרה בתפארת עוזך ויתוקן העולם במלכות שקי וכל בני בשר יקראו לשמו יתברך, ותיקנו חז\"ל את עלינו לשבח שתיקן יהושע ואת על כן נקווה לך שתיקן עכן להגיד בכל יום לאחר כל תפילה."
          },
          {
            "hint": "",
            "question": "16. מדוע מיהר יהושע לשלוח שליחים לאוהל עכן להביא חפצי החרם?",
            "answer": "היה חשש שמא יגנבום מאנשי יהודה כדי למנוע חרפה משבטם, ולכן השתדל יהושע להביא הדברים מהר מתוך האוהל, ובאו השליחים ורוקנו אותם לפני ארון ברית ה' כדי שכל ישראל יראו כמה חמור עוון זה של המעילה בחרם."
          },
          {
            "hint": "",
            "question": "17. כיצד מעניש יהושע את עכן?",
            "answer": "ויקח יהושע את עכן ואת הכסף ואת האדרת ואת לשון הזהב ואת בניו ואת בנותיו ואת שורו ואת חמורו ואת צאנו ואת אוהלו ואת כל אשר לו וכל ישראל עימו ויעלו אותם עמק עכור היא גבעה גבוהה סמוכה למחנה ישראל, וכשהגיעו לשם אמר יהושע לעכן מה עכרתנו, כמה רע גרמת לנו שהחשכת לבותינו ועינינו, שבגלל עוונך הסיר הקב\"ה השגחתו מאיתנו, לפני שביצע בו את הגזר דין ניחמו יהושע בדברים טובים ואמר לו, דע בני שהתשובה והוידוי שלך נתקבלו לפני הקב\"ה ונתכפרו לך כל עוונותיך מיום שנולדת ועד היום הזה ומיתתך תהא כפרה על כל הרעה שגרמת לנו, ואח\"כ שרפו אותו ואת כל אשר לו ועד לשריפתם סקלו אותם באבנים, ויש אומרים שלא נהרגו בניו ובנותיו עימו רק הביאו אותם לראות במיתת אביהם- סנהדרין דף מ\"ד."
          },
          {
            "hint": "",
            "question": "18. מהו הוידוי של המומתים וכן של חולה לפני שמכביד חוליו?",
            "answer": "מי שאינו יכול להתוודות בארוכה מתוודה בקצרה ואומר תהא מיתתי כפרה על עוונותיי, והתקינו חז\"ל שגם חולה לפני שיכביד חוליו יתוודה, וכל המתוודה יש לו סנגורים טובים למעלה שילמדו עליו זכות, ובטרם יאמר הוידוי יאמרו לו חבריו למחול לכל אדם מקרב לבו ויאמר: הרי אני מוחל לכל בר ישראל או בת ישראל שהכעיסו והקניטו אותי, או שהוציאו שם רע עלי או דיברו עלי לשון הרע, או שחטאו כנגדי בין בגופי בין בממוני בין בכבודי בין בכל דבר שיהיה, בין באונס בין ברצון בין בשוגג בין במזיד, בין במחשבה בין במעשה בין בדיבור, בין בגלגול זה בין בגלגול אחר, מותר להם, מחול להם, שרוי להם, ולא ייענש שום בר ישראל או בת ישראל בסיבתי, כן יהי רצון אמן, ואח\"כ יאמר הוידוי וזה הנוסח: ריבון העולמים בעל הרחמים, יהי רצון מלפני ה' אלוקי ואלוקי אבותי שיעלה זכרוני לפני כבודך לטובה, וראה בעווני כי אין מתום בבשרי מפני זעמך, ואין שלום בעצמי מפני חטאתי, ועתה אלוק הסליחות הטה אלי חסדך ואל תבוא במשפט את עבדך, ואם קרבה עת פקודתי למות, אחדותך מפי לא תמוש ככתוב בתורתך שמע ישראל ה' אלוקינו ה' אחד, מודה אני לפניך ה' אלוקי ואלוקי אבותי קל אלוקי הרוחות לכל בשר שרפואתי בידך ומיתתי בידך, יהי רצון מלפניך שתרפאני רפואה שלימה ויעלה זכרוני ותפילתי לפניך כתפילת חזקיהו בחוליו, ואם קרבה עת פקודתי למות תהא מיתתי כפרה לכל חטאתי ולכל פשעי שחטאתי ושעוויתי ושפשעתי לפניך מיום היותי על האדמה עד השעה הזאת, ותן חלקי בגן עדן, ותזכני לעולם הבא הצפון לצדיקים, תודיעני אורח חיים שובע שמחות את פניך, נעימות בימינך נצח, ברוך שומע תפילה, ואח\"כ יאמר אנא בכוח גדולת ימינך, ויהי נועם, ואח\"כ יאמר הפסוק- ויהי בשלושים שנה ברביעי בחמישי לחודש ואני בתוך הגולה על נהר כבר, נפתחו השמים ואראה מראות אלוקים, בשנת מות המלך עוזיהו ואראה את ה' יושב על כיסא רם ונישא ושוליו מלאים את ההיכל, שרפים עומדים ממעל לו, שש כנפיים שש כנפיים לאחד, בשתים יכסה פניו ובשתיים יכסה רגליו ובשתיים יעופף, וקרא זה אל זה ואמר קדוש קדוש קדוש ה' צבקות מלוא כל הארץ כבודו, שמע ישראל ה' אלוקינו ה' אחד, ה' הוא האלוקים ה' הוא האלוקים, ה' מלך ה' מלך ה' ימלוך לעולם ועד, משה אמת ותורתו אמת, לישועתך קיוויתי ה', שמע נפש עבדך כי אליך ה' נפשי אשא, בידך אפקיד רוחי פדית אותי ה' קל אמת, יהיו לרצון אמרי פי והגיון לבי לפני ה' צורי וגואלי כן יהי רצון."
          }
        ]
      },
      "ח": {
        "": [
          {
            "hint": "",
            "question": "1. כיצד מתכוננים למלחמה השניה בהעי?",
            "answer": "לאחר שעשה יהושע הדין בעכן ונוקו מעוון החרם חזרה עליהם השגחת השם יתברך, והנבואה שרתה על יהושע ואמר לו הקב\"ה אל תירא ואל תחת קח עימך את כל עם החיל וקום עלה על העי, ראה נתתי בידך את מלך העי ואת עירו ואת ארצו, וקצת קשה מדוע נתיירא יהושע הרי נודע שהרעה באה בגלל מעילת עכן בחרם, ומבארים שבגלל ב' טעמים נתיירא יהושע ללחום בעי- טעם אחד אם קורה לאדם סכנה במקום אחד הוא חושש מן המקום הזה. טעם שני- חשש יהושע אע\"פ שנטהרו מן החטא, שאין דומה בריא לחולה שהחלים שצריך לנהוג בזהירות עד שחוזר לאיתנו, ואף כאן היו צריכים להרבה זכויות ומעשים טובים שיחזרו למדרגתם, ולכן היה הקב\"ה צריך לחזקו."
          },
          {
            "hint": "",
            "question": "2. מדוע ציווה ה' ליהושע לשים אורב במלחמה עם העי?",
            "answer": "רצה הקב\"ה שהעי תיכבש בדרך הטבע ולא ע\"י נס, שלא יאמרו האומות עיר קטנה כזו לא היו יכולים לכבוש והיו צריכים לנס, לכן רצה הקב\"ה שיצא שמעם בין הממלכות, ועוד טעם כדי שיטעו האומות שהסיר הקב\"ה השגחתו מהם והם צריכים בדרך תחבולות ומארב, ובזה יתחזק לבם של האומות לצאת להילחם יחד נגד ישראל ואז יעשה הקב\"ה נס והם יוכרעו ולא יצטרכו ישראל להילחם עם כל אחד ואחד."
          },
          {
            "hint": "",
            "question": "3. כיצד מתכנן יהושע את המלחמה בעי?",
            "answer": "ויבחר יהושע שלושים אלף איש גיבורי החיל מכל החילות, ואמר להם בלילה לעשות מארב מאחורי העיר לא רחוק מן העיר ולא קרוב מדי, ואני וכל אנשי המלחמה אשר עמי נתקרב אל העיר מצד שני ובודאי יצאו אנשי העיר לקראתי כדי להילחם בנו בלי פחד, כי הם בטוחים שהם ינצחו אותנו כפי שניצחו בפעם הראשונה ואנו נעשה עצמנו כאילו בורחים מפניהם כדי שירדפו אחרינו, ובודאי יצטרפו גם אותם שבעיר לרודפים אחרינו, ואתם תיכנסו לעיר מאחור ותשרפו אותה באש."
          },
          {
            "hint": "",
            "question": "4. כיצד עורך יהושע את המלחמה בעי?",
            "answer": "יהושע שולח את המארב מאחורי העיר בלילה, והוא עצמו לן עם הלוחמים ולא בתוך אוהלו כדי לחזק את לבם, וישכם יהושע בבוקר ומנה את חייליו לידע כמה נשארו עימו מלבד החוזרים לביתם מי שנשא אישה ומי שבנה בית ולא חנכו ונטע כרם ולא חיללו, וכן רצה לדעת מי הרכי לבב שלא יהיו ביניהם, והתקרבו קרוב לעיר שהייתה במקום גבוה כדי שיראו אותם אנשי העיר וירדפו אחריהם כפי שתכנן, ומלבד זאת שלח חמשת אלפים חיילים נוספים מצד האורב לעיר רק שהיו קרובים יותר לעיר, כדי שיוכלו להודיע להם מתי העת להיכנס לעיר, ושנית כאשר יכנסו השלושים אלף לעיר וישרפו אותה ירדפו החמשת אלפים אחר הרודפים אחר יהושע ויכום מאחור ויהושע מלפנים, וכשראה מלך העי את ישראל וראה שיהושע עימם נתחזק ואמר לעצמו שזה מראה שיש פחד בלבם, ויצא לקראתם למלחמה, וחילק את צבאו לשתי מחנות, מחנה ראשון שיצא ראשון לקראת ישראל היו אנשי העי, והמחנה השני שנשאר מאחור היה של המלך וצבאו, ויהושע וצבאו עשו את עצמם כבורחים מפניהם, ואנשי העי רדפו אחריהם וגם המחנה השני של המלך וצבאו הצטרפו למרדף ונתקו עצמם מן העיר כשדלתות העיר נשארו פתוחות, ויאמר ה' ליהושע נטה בכידון אשר בידך אל העי כי בידך אתננה וזה סימן לאורב לעשות התחבולה, ומיד קם האורב הקטן והודיעו לאורב הגדול ובאו במהרה אל העיר ולכדוה ומיהרו והציתוה, ואנשי העיר ומלכם הפנו פניהם לאחוריהם וראו את כל העיר עולה בלהבות אש, ונתבלבלה דעתם ולא היה להם כוח לנוס ולא מקום לנוס, ובני ישראל התחילו להכותם ולרדוף אחריהם עד בלתי השאיר שריד ופליט, ואת מלך העי תפסו חי בדרך נס כי איבד כוחו ואף אחד משומריו לא היה יכול להילחם ולהגן עליו, והביאו אותו לפני יהושע."
          },
          {
            "hint": "",
            "question": "5. מה בזזו להם ישראל?",
            "answer": "שלא כביריחו הותר להם לקחת מן השלל, ולא עשו משום חמדת ממון, אלא כדי לעשותו חרם כי חששו מן הפורענות שארעה בגלל המעל בחרם יריחו, והקב\"ה התיר להם החרם."
          },
          {
            "hint": "",
            "question": "6. מה עלה בגורל מלך העי?",
            "answer": "יהושע עצמו תלה אותו כדי להינקם דם ישראל שנשפך במלחמה הראשונה ותלאו אל עץ גבוה שכולם יראוהו, ובכך יפול מורא על כל האומות, והיה תלוי עד הערב, וכבוא השמש ציווה יהושע להוריד נבלתו כציווי התורה לא תלין נבלתו על העץ וגו' כדי שלא לטמא את הארץ, וציווה להשליך הגווייה אל פתח שער העיר ושם יקימו עליה גל אבנים גדול עד היום הזה, ויהיה סימן לגבורת יהושע וזיכרון לישראל לדורי דורות על הנס שנעשה להם."
          },
          {
            "hint": "",
            "question": "7. מתי בנה יהושע את המזבח לה'?",
            "answer": "מיד שעברו את הירדן בי' בניסן בנה יהושע את המזבח ונרמז בתיבה אז יבנה יהושע מזבח לה', ומדוע נכתב לאחר כיבוש העי? אין מוקדם ומאוחר בתורה, שפרשיות התורה לא נכתבו תמיד לפי סדר המעשים שאילו נכתבו כסדרן היה כל אחד הקורא בהם מסוגל להחיות מתים ולעשות כל מיני ניסים, לכן נסתם סדר התורה שלא ידעו אחרים מלבד השי\"ת, וכן שלא יחשבו הבריות שהמכוון הוא לספר סיפורים ח\"ו, לכן נעשה כך."
          },
          {
            "hint": "",
            "question": "8. מדוע אסרה התורה לבנות המזבח באבנים שנגע בהם ברזל?",
            "answer": "כי הברזל מחלקו של עשו הרשע כדכתיב ועל חרבך תחיה, ועוד שהמזבח עשוי להאריך חייו של האדם, והברזל מקצר חייו של האדם, ועוד שהמזבח גורם לקרבת ישראל להשי\"ת כדכתיב ואתם הדבקים בה' אלוקיכם חיים כולכם היום."
          },
          {
            "hint": "",
            "question": "9. מה עשו עם המזבח?",
            "answer": "בתחילה העלו עליו עולות וזבחו עליו שלמים, כדי לתת שבח והלל להקב\"ה שזכו להיכנס לארץ ישראל, ואחר שאכלו ושתו פרקו את המזבח ועל אבני המזבח האלו כתב יהושע את התורה, י\"א שרק את ספר דברים הוא משנה תורה בשבעים לשון, וי\"א שכתב את עשרת הדיברות בשבעים לשון, וי\"א שכתב ברכות וקללות שבמשנה תורה, וי\"א שכתב קיצור כל המצוות, וי\"א שכתב כל התורה כולה. וגם כתבה בשבעים לשון והיה בדרך נס."
          },
          {
            "hint": "",
            "question": "10. מתי שדו את האבנים בשיד?",
            "answer": "לדעת ר\"י בתחילה כתבו את התורה על האבנים ואח\"כ שדו אותן בשיד וכיסו את הכתב, ור\"ש אומר שבתחילה שדו את האבנים בשיד ואח\"כ כתבו עליהן התורה ושאל ר\"ש את ר\"י לדבריך כיצד יכולים לקרות האומות הרי האותיות מכוסות בשיד, וענה לו ר\"י שהקב\"ה נתן לאומות חוכמה ובינה וידעו שישראל כתבו על האבנים את התורה, ויביאו חכמיהם וסופריהם ויקלפו את השיד ויקראו, וטעמו של ר\"י ששדו בשיד כדי שיבינו בני ישראל שכל מה שכתבו את התורה בשבעים לשון הוא רק לסתום פיות האומות שלא יטענו שלא ידעו על התורה, שאילו היו עושים כדעת ר\"ש היה פתחון לבני ישראל לומר אם כן מה המיוחד בנו שנבחרנו לעם הסגולה, הרי התורה נתונה לכל האומות, וע\"י הכיסוי לא יבואו לידי טעות."
          },
          {
            "hint": "",
            "question": "11. מה בין הברית שבהר סיני לבין הברית שבהר עיבל והר גריזים?",
            "answer": "בשני המקומות כרתו ברית על שמירת התורה, וקיבלו על עצמם הדבר בשבועה, ועכשיו קיבלו על עצמם יותר מאשר במעמד הר סיני, ששם קיבלו על עצמם ערבות רק על דברים הנעשים בפרהסיא, ואילו עכשיו קיבלו ערבות גם על הנסתרות."
          },
          {
            "hint": "",
            "question": "12. כיצד עמדו העם בברכות ובקללות?",
            "answer": "חצי השבטים שמעון, לוי, יהודה, יששכר, יוסף ובנימין עמדו על הר גריזים, וחצי השבטים ראובן, גד, אשר, זבולון, דן ונפתלי עמדו על הר עיבל, ועמדו לפי סדר מעלתם, ובאמצע בין ההרים עמדו ארון ברית ה' עם ארבעת הכהנים שנשאו אותו, ושאר הכהנים עמדו מסביב לארון, והלוויים סביב הכהנים, ומסביבם הסנהדרין והזקנים, ואח\"כ הממונים והשוטרים, ואח\"כ שאר העם, והלוויים שעמדו למטה שהם זקני הלוויים אמרו את י\"ב הארורים ולפני כל ארור הקדימו בלשון ברוך ואח\"כ ארור, וכגון ברוך כשפניהם כלפי הר גריזים אמרו האיש אשר לא יעשה פסל ומסכה תועבת ה' מעשה ידי חרש בסתר, וענו כל השבטים הן שבהר גריזים והן שבהר עיבל ואמרו אמן, ואח\"כ החזירו פניהם אל הר עיבל ואמרו בלשון ארור ואמרו כולם אמן, ואחר שקראו את כל י\"ב ברוכים וארורים קרא בפניהם יהושע עוד ברכות וקללות שבתורה שבפרשת כי תבוא ואח\"כ קרא את כל המצוות עשה ולא תעשה."
          },
          {
            "hint": "",
            "question": "13. כיצד נקראו הר גריזים והר עיבל לאחר מעמד הברכות והקללות?",
            "answer": "קודם המעמד היו שני ההרים הללו מלאים צמחיה ומעיינות מים והיו שווים ביופיים, וגם אדמתם הייתה משובחת והיו שם אילנות הרבה, אבל לאחר שנאמרו שם הברכות והקללות נשתנה הר עיבל ונעשה שומם ואילו הר גריזים נעשה יפה יותר, אמר הקב\"ה למשה בפרשת כי תבוא ונתת את הברכה על הר גריזים ואת הקללה בהר עיבל, ויסתכלו בני ישראל בשני ההרים הללו ויראו בחוש השפעות הברכות והקללות."
          },
          {
            "hint": "",
            "question": "1. באיזה שלושה פעמים נתכנסו האומות להילחם ולמרוד בהקב\"ה?",
            "answer": "הראשון- דור הפלגה בפרשת נח, שהיו מדברים גידופים וחירופים כנגד הקב\"ה. <br>השני- לעתיד לבוא במלחמת גוג ומגוג. <br>השלישי- כאן בימי יהושע נתכנסו האומות ששלטו בא\"י החתי והאמורי הכנעני והפריזי החוי והיבוסי, למרות שומעם כל הניסים והנפלאות שעשה הקב\"ה בעוברם את הירדן וכן הנס הגדול בכיבוש יריחו והעי, ונפל פחד ומורא בלבם ולא מצאו תקנה לנפשם אלא בזה שיתאחדו כולם כאחד, שהאחדות מועילה לשרים של מעלה, ונתקבצו יחד להילחם עם יהושע ועם ישראל."
          },
          {
            "hint": "",
            "question": "2. מדוע רק יושבי גבעון עשו העורמה ולא שאר האומות כדי להשלים עם ישראל?",
            "answer": "הטבע של א\"י שכל הנולדים וגדלים בה יש בהם חלק של מידות טובות, ובכלל זה שלא לשקר ולעשות עורמה, והדבר נחשב בעיניהם חמור ביותר, ולכן ביקשו האומות האלו לעשות מלחמה, אבל הגבעונים שהיו בני החוי לא מצאה חן בעיניהם עצת האומות להילחם בישראל, וגם עמדו בפני העובדה שיהושע ציווה שלא להחיות כל נשמה, לכן עשו עורמה גדולה כדי להציל נפשם ובאו אל יהושע ואמרו לו שבאו מארץ רחוקה לכבוד ה' אלוקי ישראל ששמעו שמו הגדול וכל מה שעשה למצרים ולשני מלכי האמורי סיחון ועוג, ועדיף היה להם להיות עבדים ולהישאר בחיים, וטעם גדול היה להם כיון שהיו בני החוי ואנשיו שכם הם מאותה אומה, וכששכם טימא את דינה וביקש לישא אותה לאישה עשו בני יעקב בעורמה ואמרו כי חרפה היא לנו להתחתן עם ערל וגו', וכיוון שבני יעקב באו עליהם בעורמה אף אנו נבוא בעורמה."
          },
          {
            "hint": "",
            "question": "3. מהם הסיבות לכריתת ברית בין העמים?",
            "answer": "א. עמים השכנים יכרתו ברית בל יעבור איש גבול רעהו להזיק בנזקי שכנים.<br>ב. עמים שאינם שכנים יכרתו ברית שיעזרו זה לזה נגד האויב, או שיעשו ברית מסחר, כמו הברית בין חירם לשלמה, וזוהי ברית בין השליטים.<br>ג. כריתת ברית בעניין הדת והאמונה, שעם אחד יקבל דת ואמונת עם השני וזוהי ברית בין העמים ושייכת גם במדינות הרחוקות מאוד זו מזו כי זהו עניין נפשי."
          },
          {
            "hint": "",
            "question": "4. מדוע חושד יהושע ביושבי גבעון למרות הערמתם בלבושם ובכליהם?",
            "answer": "יהושע הבין בחוכמתו שהם מדברים שקר ולכן שאל אותם מי אתם ומאין תבואו, שאם אכן אתם מארץ רחוקה מה לנו ולכם שבאתם לבקש שלום אין זאת אלא שאתם ממקום קרוב, ואם אכן אתם ממקום רחוק מדוע לא באתם קודם שעברנו את הירדן, וגם מפקדי הצבא חשדו אותם."
          },
          {
            "hint": "",
            "question": "5. מה משיבים אנשי גבעון ליהושע?",
            "answer": "באנו מארץ רחוקה מאוד שלא שמעתם על מקומנו ולכן לא חשוב לומר את המקום, ולא באנו בגלל הפחד והמורא, אלא לשם שמים, כיוון ששמענו את כל אשר עשה ה' במצרים ולשני מלכי האמורי סיחון ועוג ששמענו שהיו חזקים מאוד ועריהם בצורות ובכל זאת בעזרת השי\"ת ניצחתם אותם, ואנו רואים בזה בברור שה' אלוקיכם הוא אדון כל הארץ ואין בלעדו, לכן באנו כדי להתגייר ולחסות בצל כנפי השכינה, והצטדקו שהם שליחי זקני ארצם וכל מה שבידם זה בהוראתם ולמרות שמיהרנו לא באנו קודם לכן כיוון שארצנו רחוקה והתעכבנו הרבה בדרך וזה שלא חיכינו שתכבשו את כל א\"י, שחששו זקנינו שאם נמתין הרבה שוב לא תקבלו אותנו, לכן מיהרו זקנינו לשולחנו ותאמרו להם עבדיכם אנחנו ועתה כרתו לנו ברית, וטעינו שלא הקדמנו שנעלה לכם מס, שבודאי בלי זה לא תכרתו עימנו ברית, והאשמה בנו ולא בזקנינו, והמשיכו לחזק עורמתם בלחם היבש, שבצאתנו מביתנו היה חם ועתה יבש היה ומקולקל, ונאדות היין התבקעו מחריפות היין ומרוב הדרך, ונעלינו ושלמותינו שבלו מרוב הדרך, ואנשי הצבא בדקו את דבריהם, ומצאו שהלחם יבש, והאמינו שבאו ממקום רחוק וכרתו עימם ברית."
          },
          {
            "hint": "",
            "question": "6. מדוע יהושע כרת עימם ברית?",
            "answer": "טעם ראשון- נגררר אחרי ראשי הצבא שהסכימו לכרות עימם ברית שלום. <br>טעם שני- שמע מפיהם דברים שנאמרו מתוך הכנעה והכרה בהשי\"ת.<br>טעם שלישי- חשב שייעשו גרים אמיתיים באמונה שלימה ע\"י כריתת הברית. <br>טעם רביעי- כבוד גדול לישראל כשיתפרסם הדבר שבאו מארץ רחוקה לכרות ברית שלום ולפרוע מס, ובודאי יש בזה קידוש השם ברבים, ואע\"פ שהיה ספק בדבר שמא הם משבעת האומות שבא\"י, מצא יהושע היתר שיש לילך אחר הרוב הפורש ממקומו, ורוב האומות אינם משבע האומות. <br>טעם חמישי- טעה כי את פי ה' לא שאל, והיינו באורים ותומים."
          },
          {
            "hint": "",
            "question": "7. מהי הברית שכרת עימם יהושע?",
            "answer": "יהושע נזהר שלא לקבלם קבלה גמורה, רק כרת עימהם ברית להחיותם ולא כפי שביקשו, ולא נשבע להם, כדי שאם יתברר שהם יושבי הארץ ודבריהם דברי עורמה יבוטל ההסכם, והגבעונים הרמאים ביודעים שיעברו ימים אחדים ויתברר הדבר שהם יושבי הארץ, הלכו אל י\"ב נשיאי ישראל והראו להם ההסכם שחתם עליו יהושע, והם נשבעו להם מבלי להודיע על כך ליהושע."
          },
          {
            "hint": "",
            "question": "8. מתי נודע לישראל על עורמתם?",
            "answer": "בסוף ג' ימים נודע לישראל עורמתם, שכן המרחק ממחנה ישראל לגבעון היה מהלך ג' ימים, וילונו כל העדה על הנשיאים שחטאו ב' חטאים:<br>האחד- שהם משבעת העממים שנצטוו שלא להחיות כל נשמה. <br>השני- שהם יושבים בקרבת המקום המובחר בישראל."
          },
          {
            "hint": "",
            "question": "9. מה משיבים הנשיאים לעדה?",
            "answer": "אמרו להם שנשבעו בה' אלוקי ישראל ואין לגעת בהם, וע\"י זה נתפייסו העם שרצו להרוג בגבעונים, ואע\"פ שהשבועה הייתה בטעות מ\"מ חילול ה' יש אם לא יקיימוה, והשבועה הייתה רק להחיותם."
          },
          {
            "hint": "",
            "question": "10. מה אומרים הנשיאים לאנשי גבעון?",
            "answer": "בואו לפני ישראל והשתחוו לפניהם ותאמרו שאתם רוצים להיות חוטבי עצים ושואבי מים לכל העדה, וכך עשו אך ישראל לא נתפייסו, כי חששו שברבות הימים ירימו הגבעונים ראש, ואז ילמדו ישראל ממעשיהם הרעים."
          },
          {
            "hint": "",
            "question": "11. מה עושה יהושע?",
            "answer": "הוא קורא לגבעונים ואומר להם למה רמיתם אותנו והכשלתם אותנו במצוות כל נשמה לא תחייה, לכן תהיו ארורים ותהיו תמיד עבדים ועניים, שעני חשוב כמת, וגזר עליהם נידוי וחרם כדי שיתרחקו ישראל מהם ולא ילמדו ממעשיהם, ויהיו כעבדים כנעניים שאסור להתחתן בם, והנשיאים אמרו שיהיו חוטבי עצים ושואבי מים במשכן, שאם יכנסו ויצאו במשכן ה' שמא ייכנס בהם הרהור תשובה לידבק בתורה בלב שלם, ובזה נתפייסו ישראל."
          },
          {
            "hint": "",
            "question": "12. מה משיבים אנשי גבעון ליהושע?",
            "answer": "עשינו מה שעשינו לא מתוך רמיה אלא כדי להציל את נפשותינו שנידבק בכם ובתורתכם ויהיה לנו חלק לעוה\"ב, ולא כדי להיפטר ממס ועבדות, ועתה הננו בידך כטוב וכישר בעיניך לעשות לנו עשה, כטוב שלא תהרגנו, וכישר בעיניך שתעשה בנו דין כל שהוא כראות עיניך, ואומנם יהושע עשה עימהם כן שהניחם בחיים וגזר עליהם להיות חוטבי עצים ושואבי מים."
          },
          {
            "hint": "",
            "question": "13. מה הייתה הפשרה שהטיל יהושע על הגבעונים?",
            "answer": "הנשיאים אמרו שיהיו חוטבי עצים ושואבי מים לכל העדה כדי לפייס את ישראל שלא יהרגום, ויהושע אמר שיהיו רק במשכן שמא יחזרו בתשובה, ואח\"כ פישר יהושע ואמר שיהיו לשניהם מפני שני הטעמים, ורק בי\"ד שנה שכבשו עסקו בעבודות אלו הן לעדה והן למזבח, אבל לאחר מכן עשו כן רק במשכן שהיה בנו בשילה, בנוב ובגבעון."
          },
          {
            "hint": "",
            "question": "14. מדוע גזרו משה ויהושע על הכנענים הגבעונים אותה גזירה?",
            "answer": "משה גזר על הכנענים שעשו גם הם בעורמה להיות חוטבי עצים ושואבי מים וגזרו כן ולא מלאכות אחרות, לפי שמלאכות אלו קשות ביותר ושכרם מועט ובכך יהיו תמיד עניים, ולא ילמדו ממעשיהם הרעים, וידעו שיש להם דין עבד כנעני, אומנם משה לא גזר אלא על אותו דור אבל לא בדורו של יהושע שהיו בני חורין, והיו יכולים להתחתן עם ישראל ככל שאר הגרים, ועכשיו בא יהושע וגזר הן על הגבעונים והן על הכנענים שקיבלם משה שיהיו חוטבי עצים ושואבי מים כל זמן שבית המקדש קיים, כדי שיהיו ניכרים ולא יתחתנו בהם, וכשבא דוד המלך וראה שיש בגבעונים מידות רעות ואכזריות כמבואר בשמו\"ב פכ\"ב בעניין מיתת בני שאול, גזר עליהם שיהיו כן לדורי דורות עד ביאת המשיח."
          }
        ]
      },
      "י": {
        "": [
          {
            "hint": "",
            "question": "1. מה שמע אדוני צדק מלך ירושלים?",
            "answer": "א. כי לכד יהושע את העי ע\"י עורמה ותחבולה וחיזק ליבו לקבוץ את העיר ולהילחם בישראל אחר שכוחם תלוי רק בעורמה ותחבולה.<br>ב. כאשר עשה ליריחו כן עשה לעי, שהחרים גם את העי עורר את לבבו לבל יחריש כי עתיד לעשות כן גם לעירו.<br>ג. שהשלימו יושבי גבעון את ישראל ובזה הביאו מורך בלב כולם.<br>ד. שישראל קיבלו את הגבעונים בקרבם ובזה ימצאו רבים שירצו להשלים אתם ויהיו למס כדי שיחיו אותם."
          },
          {
            "hint": "",
            "question": "2. מדוע נתיירא מלך ירושלים והמלכים?",
            "answer": "א. גבעון הייתה עיר מבוצרת ביותר, ואנשיה היו גיבורים, וגם גדולה בכמות.<br>ב. בני גבעון הם מבני החוי, והם נועדו יחדיו כל המלכים לטכס עצה נגד יהושע, והגבעונים גרמו לחוי לפרוש ולבטל את האסיפה.<br>ג. גבעון הייתה משובחת ביותר בשדות ופרדסים, וזה נתן מזון לבני ישראל בשפע ובלא טורח, דבר שהכעיס מאוד את מלך ירושלים.<br>ד. הגבעונים לא נתייעצו במלך החוי, אלא השלימו על דעת עצמם, וחשב שמגיע להם עונש מיתה על המרידה במלכם."
          },
          {
            "hint": "",
            "question": "3. מה מחליט מלך ירושלים לעשות?",
            "answer": "חשש לצאת למלחמה לבדו עם הגבעונים מפני יהושע, לכן שלח ואסף את ארבעת מלכי האמורי שיעזרוהו להילחם בגבעון שהשלימה עם ישראל, וכולם נענו ועלו עם מחניהם להילחם בגבעון, ויעלו חמשת מלכי האמורי ויחנו על גבעון."
          },
          {
            "hint": "",
            "question": "4. מה עושים אנשי גבעון?",
            "answer": "וישלחו אנשי גבעון אל יהושע לבקש את עזרתו שיילחם ויביס את חמשת המלכים האלה וחילותיהם, כי נקבצו עלינו למלחמה, ואע\"פ שאין לנו פנים לבקש ממך דבר לאחר הרמיה שעשינו, אבל כיוון שאנו עבדיך הרי הדבר נוגע לכבודך, שאם יעלו וינצחו אותנו יהיה בזה משום חילול כבודך וגדולתך שידוע הדבר שלא באו עלינו אלא משום שנשתעבדנו לך להיות עבדיך, וגם אנחנו ניקח חלק במלחמה, וכיוון דגיבורים היו מדוע ביקשו עזרה מיהושע, כיוון שנקבצו נגדם כל מלכי האמורי."
          },
          {
            "hint": "",
            "question": "5. מה מחליט יהושע?",
            "answer": "יהושע לוקח את כל גיבורי החיל ואנשי המלחמה והלכו באחדות אל גבעון, ובאותה שעה ראו את הגבעונים כגרים גמורים, כדי להראות כמה יש לאהוב את הגר ואת כל הבאים לחסות תחת כנפי השכינה."
          },
          {
            "hint": "",
            "question": "6. מדוע נתיירא יהושע? ומה משיבו ה'?",
            "answer": "טעם ראשון- כיוון שארר את הגבעונים חשש שמא לא יצליח במלחמה בגלל זה. <br>טעם שני- שמא באו המלכים להעניש את הגבעונים על מעשה רמייתם ואם כן לא נצליח לעזור להם.<br>טעם שלישי- חשש שמא חטאו בזה שקיבלו את הגבעונים וכרתו עימם שלום, ולכן ויאמר ה' אל יהושע אל תירא מהם כי בידך נתתים לא יעמוד איש מהם בפניך."
          },
          {
            "hint": "",
            "question": "7. כיצד נלחם יהושע במלכי האמורי?",
            "answer": "ויבוא אליהם יהושע פתאום בלילה מיד, ואע\"פ שהמרחק בין הגלגל לגבעון הוא ג' ימים, עשה הקב\"ה נס כדי שלא יתגברו מלכי האמורי על גבעון לפני בוא יהושע, וכך התנפל עליהם פתאום, והקב\"ה הפיל בליבם אימה ופחד עד שלא היה לאחד מהם כוח להרים יד נגד אחד מישראל, והקב\"ה נתן בהם מהומה ויכם מכה גדולה."
          },
          {
            "hint": "",
            "question": "8. איזה נס עשה הקב\"ה בניסים במורד בית חורון?",
            "answer": "וה' השליך עליהם אבנים גדולות מן השמים שהרגו רבים מהם, יותר ממה שהרגו בהם בני ישראל בחרב."
          },
          {
            "hint": "",
            "question": "9. מדוע ביקש יהושע מה' שהשמש והירח יעמדו דום ולא גזר מעצמו?",
            "answer": "אמר יהושע אין מן הראוי שאעשה דבר כזה על דעת עצמי, שהשמש והירח והכוכבים וכל צבא השמים הם עושי רצונו יתברך שקבעם ברקיע, לכן ביקש תחילה מהקב\"ה שיגזור כך, ואח\"כ גזר הוא כנגד כל ישראל, ומדוע אמר שמש בגבעון דום וירח בעמק אילון, הרי כשהם יעמדו לכל העולם עומדים אלא יהושע בהיותו טרוד במלחמה, נקט בלשונו את מה שהיה צריך היינו שהמלחמה בגבעון ובעמק אילון תוכל להימשך, ולאחר שנסתיים הקרב חזרו למהלכם."
          },
          {
            "hint": "",
            "question": "10. כיצד זה שעמדו השמש והירח והרי זה מבלבל את מהלך הגלגלים?",
            "answer": "כתב המלבי\"ם שהשמש והירח עמדו כ\"ד שעות אע\"ג שלזמן הנקמה לא היה צריך זמן רב כל כך, כי אם השמש היה עומד פחות מכ\"ד שעות היה מתהווה מבוכה גדולה במערכת השמים ושינוי הסדר, כי כל הכוכבים יש להם מצב מיוחד, לכל אחד נקודה אחרת נגד השמש, ולא ישנו מצב זה ולא מרחקו מן השמש לעולם, ואם השמש היה אץ לבוא אחר י\"ב שעות למשל, היה מתקרב כנגד הכוכבים שעומדים רחוק ממנו כרחוק מזרח ממערב, ומתרחק כשיעור זה כנגד הכוכבים שעמדו סמוך לו, והיה נשאר שינוי זה לעולם, וזה בלתי אפשרי, ובהכרח עמדה השמש והירח וכל צבא השמים סבבו כדרכן, עד ששבו הכוכבים אל הנקודה שעמדו בה יום אתמול בעת שדממה השמש, ואז התחילה ללכת כפי הסדר הקבוע במשמרותם, ולפי זה השמש והירח לא דממו רק ממהלכם היומי, אבל מהלכם השנתי לא נשבת, שאם לא כן הייתה צריכה לשבות שנה שלימה כדי לחזור למסלולה."
          },
          {
            "hint": "",
            "question": "11. האסטרונומיה של זמננו אוחזת שהארץ נעה סביב עצמה וסביב השמש?",
            "answer": "לדעתי אין בזה סתירה לשמש בגבעון דום, כיוון שכך ה' רצה שיראה לעינינו, שהשמש זורחת, והשמש שוקעת, וכך מתבטא כל העולם כולו, אף אחד לא יאמר בעת הזריחה שהארץ הגיעה למצב זריחה או בשקיעה הארץ הגיע למצב שקיעה, ואביא עוד דוגמא כשאדם חושב, או כשאדם רואה דברים, או שומע קולות, או מדמיין או חולם חלום, אין שום שייכות לבין האמת של תפקוד המוח באותם מצבים לבין המחשבות, והמראות, והקולות והדיבורים, והדמיונות והחלומות, כי אם נקח מכשיר שיצלם לנו מול העיניים את המתרחש במוח מצד מערכת העצבים וכל החלקיקים שנעים בזמן שאנו חושבים או רואים תמונה או שומעים דיבור לא יהיה שום קשר בין האמת של מערכת העצבים לבין האמת של מה שאנו חושבים רואים ושומעים, ושניהם אמת."
          },
          {
            "hint": "",
            "question": "12. מדוע היה צורך בהעמדת השמש והירח?",
            "answer": "א. כיוון שהמלחמה הייתה קשה מאוד, וחשב יהושע שניצחון במלחמה זו נגד חמשת המלכים יכניס פחד גדול בלב שאר מלכי הגויים שבא\"י, לכן רצה לעכב היום כדי לגמור הכל ביום אחד, כי בלילה קשה לרדוף אחרי האויב.<br>ב. לבלבל חוכמת הכוכבים של הגויים, שיודעים שיש שעות יפות לניצחון.<br>ג. לקרב גרים תחת כנפי השכינה, ויהושע הבין שע\"י הסיוע לגבעונים יתקרבו כולם לה'.<br>ד. להשריש האמונה בלבם של ישראל בהיכנסם לא\"י.<br>ה. להראות לכל העולם שה' נלחם לישראל ולא המזלות.<br>ו. לעקור את האמונה הזרה של ל\"א המלכים שהיו בא\"י שעבדו לשמש ולירח ולמזלות, ויבינו כולם שאין בהם ממש, ואין עוד מלבדו."
          },
          {
            "hint": "",
            "question": "13. מה בין העמדת השמש של משה לבין העמדת השמש ע\"י יהושע?",
            "answer": "עיין בסוף פרשת בשלח ויהי ידיו אמונה עד בוא השמש- אומר רש\"י שם שהעמיד משה חמה וערבב השעות שלא יחשבו במזלות מתי נוצחין, וההבדל בנס אצל משה לעומת הנס אצל תלמידו יהושע, שמשה לא ביקש בפירוש שיעמוד השמש, אלא הקב\"ה עשה הנס לכבודו של משה להגדיל שמו, אבל יהושע גזר על השמש והירח שיעמדו, והקב\"ה עשה רצונו, וזה נס גדול."
          },
          {
            "hint": "",
            "question": "14. מהו ספר הישר ומה הקשר לנס העמדת השמש?",
            "answer": "ספר הישר הוא ספר דברים, ונקרא כך שכתובים בו דברי מוסר ותוכחה ועצות טובות וישרות, לכן נאמר בו ועשית הישר והטוב בעיני ה', וכאן בא הכתוב לומר שאל תתמהו על הנס של העמדת השמש שכבר בימי משה רמוז בו שעמד השמש בגלל משה, וי\"א שספר הישר הוא ספר בראשית שבו נאמרו תולדותיהם ומעשיהם של אבותינו שנקראו ישרים, כמו שאמר בלעם תמות נפשי מות ישרים, כמיתת אבות העולם, וי\"א שמוסב על ספר שמות, וי\"א שהוא ספר קורות ישראל והניסים שעשה הקב\"ה עימהם, והספר הזה אבד לנו בימי גלותנו."
          },
          {
            "hint": "",
            "question": "15. להיכן נסו חמשת מלכי האמורי?",
            "answer": "המלכים הללו היו קשורים ביניהם בקשר חזק, וכשם שלחמו יחדיו, כך נתחבאו יחדיו במקום אחד, ונס גדול היה שנודע ליהושע מקום במערה שנחבאו שם שהייתה במקום סתר, ובכל זאת הודיעו הקב\"ה מקום המערה, ויהושע אמר שיסגרו את המערה באבנים גדולות על פי המערה, וישימו שומרים גיבורים שלא יבואו מאנשיהם להציל אותם, ובתום המלחמה נדון אותם."
          },
          {
            "hint": "",
            "question": "16. מה ציווה אח\"כ יהושע לכל צבאו?",
            "answer": "לא להתעכב אלא להמשיך לרדוף אחר האויב ולהשמידו שלא יישאר שריד ופליט, ושלא יספיקו להגיע לעריהם ולהתבצר מחדש, שאז יהיה קשה יותר ללוכדם, וכן עשו והקב\"ה עזרם והכום מכה גדולה, ואח\"כ שבו אל המחנה ולא נפקד מהם איש."
          },
          {
            "hint": "",
            "question": "17. מה עשו לחמשת מלכי האמורי?",
            "answer": "ויאמר יהושע פתחו את פי המערה והוציאו אלי את חמשת המלכים האלה, וכן עשו ומסרו אותם ביד יהושע שיעשה בהם דין, ויהושע ציווה אל קציני הצבא לשים רגליהם על צווארי המלכים שהיו ראויים לעונש על שבאו ללחום ופגעו בכבוד של מעלה, ויכם יהושע אחרי כן וימיתם ויתלם על חמישה עצים עד הערב, להודיע לכל העולם שלא הועילה להם אחדותם וסופם שנתלו, ולעת ערב בשקיעת החמה ציווה להורידם מעל העצים ולהשליכם אל המערה, כדין הנתלים שהם נקברים, ואע\"פ שאינם מבני ישראל, אבל כדי שלא לטמא הארץ עשה כן, כי המת שאינו נקבר גורם טומאה לארץ, ואח\"כ סתם פי המערה באבנים גדולות לאות עולם על הניסים והנפלאות שנעשו להם במערה זו."
          },
          {
            "hint": "",
            "question": "18. מדוע חנו בבואם לכבוש את לכיש?",
            "answer": "כשבאו לכיש שקעה השמש ולא רצו ללחום בלילה, ועוד שהיו עייפים מכיבוש ומלחמות היום, ועוד שהעיר הייתה גדולה ובצורה, לכן רצו תחילה לנוח ולהחליף כוח, ולמחרת כבשו את לכיש, ובעודם נלחמים עלה מלך גזר לעזרת לכיש ויכהו יהושע ואת עמו בלתי השאיר לו שריד."
          },
          {
            "hint": "",
            "question": "19. מי כבש את חברון?",
            "answer": "מלכיש עלו עגלונה וכבשוה, ואח\"כ כלב כבש את חברון והכריז שמי שיכבוש את דביר ייתן לו את עכסה בתו לאשה, וכבשה עתניאל בן קנז, ואח\"כ כבש יהושע את השטח בדרום מקדש ברנע עד עזה ממזרח למערב שהוא מצר ארץ יהודה, ואת ארץ גושן שבחלק יהודה ואת גבעון שבחלק בנימין, ואח\"כ שבו הגלגלה."
          }
        ]
      },
      "יא": {
        "": [
          {
            "hint": "",
            "question": "1. מה שמע יבין מלך חצור ונתחזק להילחם בישראל?",
            "answer": "א. שמע מה שעשו ישראל לחמשת מלכי האמורי שתלו אותם והשמידו את עריהם ואנשיהם, ואמר בלבו, עכשיו מוכרחים להתאחד ולקבץ אסיפה של הרבה מלכים כדי להילחם בישראל ולהציל נפשותינו, וכן כדי להינקם על מה שעשו.<br>ב. שמע שישראל חזרו למחנה בגלגל, וסבר שכוונת יהושע להינפש ולא לצאת למלחמה, ועכשיו אין הם מוכנים לקרב, ולכן יפה הזמן לעלות עליהם.<br>ג. שמע אודות האסיפה של חמשת המלכים להילחם בגבעונים, וסבר שנוצחו בגלל שלא הייתה ביניהם אחדות גמורה, ולא לחמו תחת מפקד אחד."
          },
          {
            "hint": "",
            "question": "2. את מי אסף יבין למלחמה?",
            "answer": "וישלח אל יובב מלך מדון, ואל מלך שמרון, ואל מלך אכשף, והמלכים שמצפון שבהר ובערבה, ואלו שבצד דרום בערבה ובגינוסר, ובשפלה ובנפות דור, ולכנעני שבמזרח ובמערב, וכן קרא לאמורי לחתי ולפריזי וליבוסי היושבים בהר, וכולם נאספו בהר המצפה להילחם עם יהושע, ויצאו הם וכל מחניהם עימם עם רב כחול אשר על שפת הים וסוס ורכב רב מאוד, ויחנו במי מרום."
          },
          {
            "hint": "",
            "question": "3. מה עושה יהושע כשרואה את כל החיל הזה?",
            "answer": "מיד הבין שבאו עליו למלחמה, אז שרתה עליו הנבואה, והקב\"ה אמר לו אל תירא מהם כי מחר כעת הזאת אנוכי נותן את כולם חללים לפני ישראל ואת סוסיהם תעקר ומרכבותיהם תשרוף באש, יהושע נתיירא מג' דברים:<br>א. בדרך הטבע ראה שקשה יהיה לנצח יותר מכל המלחמות שנלחמו עד כה.<br>ב. שמא נוכו כל הזכויות אחר כל הניסים והנפלאות שנעשה להם עד כאן.<br>ג. שמא חטא מישהו מישראל שיביא למפלתם, ושמא יש לאויבים שום זכות, ולכן חיזק הקב\"ה את לבו שלא יירא מהם."
          },
          {
            "hint": "",
            "question": "4. כיצד נלחם יהושע ביבין ובני בריתו?",
            "answer": "מיד כששמע את דברי החיזוק של הקב\"ה הזדרז והתגבר כארי הוא וכל העם לצאת למלחמה, והתנפל עליהם פתע פתאום שלא ציפו לכך, והקב\"ה מסרם ביד ישראל ויכום וירדפום עד צידון עד בלתי השאיר להם שריד, ואת סוסיהם עקר, היינו לא המיתם רק עקר רגליהם שלא לצאת עוד למלחמה, ומרכבותיהם שרף."
          },
          {
            "hint": "",
            "question": "5. מה עלה בגורל יבין מלך חצור?",
            "answer": "לאחר המלחמה נחו יהושע וחילו כמה ימים ומיד עלו על חצור שהייתה עיר גדולה ומבוצרת וחשובה מכל ערי כנען, ואמר יהושע אם יתפרסם שכבשנו את העיר החשובה והחזקה הרי כל הערים האחרות יפלו בנקל, וילכדו את חצור ואת יבין מלכה תפסו חי והביאו אותו לפני יהושע כדי שיראה במפלה ואח\"כ המיתוהו בחרב, ויכו את כל הנפש אשר בה לפי חרב, לא נותר כל נשמה ואת העיר חצור שרף באש, להפיל אימה על שאר הערים."
          },
          {
            "hint": "",
            "question": "6. כמה זמן ארכו המלחמות עם ל\"א המלכים עד לכיבושם?",
            "answer": "מתחילת הכיבוש ועד סיומו עברו שבע שנים, וזה שכתוב ימים רבים עשה יהושע עם המלכים האלה מלחמה, ורש\"י כתב בשם מדרש תנחומא שבגנותו של יהושע סיפר הכתוב, שהיה מתכוון לדחות את כיבוש הארץ כדי להאריך ימיו, ולמעשה נתקצרו ימיו מימי רבו משה שחי מאה ועשרים שנה, ויהושע חי מאה ועשר שנה, ועל כך אמר דוד המלך ע\"ה בתהילים, רבות מחשבות בלב איש ועצת ה' היא תקום."
          },
          {
            "hint": "",
            "question": "7. מדוע רק הגבעונים השלימו עם יהושע?",
            "answer": "למרות כל הניצחונות והניסים והנפלאות שעשה הקב\"ה לא הייתה עיר אשר השלימה עם בני ישראל בלתי החוי יושב גבעון, והתשובה אומר הכתוב כי מאת ה' הייתה זאת כדי לחזקם שלא ילמדו ממעשיהם הרעים ותועבותיהם."
          },
          {
            "hint": "",
            "question": "8. האם מותר להשלים עם ז' האומות שנצטוינו שלא להחיות מהם כל נשמה?",
            "answer": "כתב במעם לועז שזה שאסור לקרוא להם לשלום וחובה ללחום בהם, זה דווקא כשישראל קרובים להילחם בה, אסור לקבל מהם שלום, אבל לפני שמתקרבים לעיר, אז אם הקדימו וקראו לשלום ומסכימים לתנאים שיעזבו את הע\"ז שלהם ויעלו מס, אז מותר לקבלם, ומה שביקשו ישראל להרוג את הגבעונים זה משום שנהגו בעורמה."
          },
          {
            "hint": "",
            "question": "9. הכיצד כתוב שיהושע הכרית הענקים שבחברון הלא כלב כבש את חברון?",
            "answer": "יש מחלוקת בין רבותינו בדבר, י\"א שכלב כבש את חברון ועתניאל את דביר אך כיוון שיהושע היה המלך וראש כל ישראל, ובידו ובציוויו נכבשו, אפשר לייחס הכיבוש גם ליהושע, וי\"א שלאחר פטירת יהושע נלכדו הערים ע\"י כלב ועתניאל בן קנז, ומה שנכתב שיהושע הכרית הענקים הכוונה לשרים של מעלה שיהושע שבר את כוחם אע\"פ שהענקים של מטה נשארו בחיים, וזה שנאמר וייקח יהושע את כל הארץ ככל אשר דבר ה' אל משה ויתנה יהושע לנחלה לישראל כמחלוקתם לשבטיהם והארץ שקטה ממלחמה, ואע\"פ שנשארו עדיין הרבה מלכויות ליכבש, אלא שכבש השרים של מעלה נחשב כאילו כבש כל הארץ."
          },
          {
            "hint": "",
            "question": "10. כתוב את התועליות שיש ללמוד מכל מה שלמדנו לדעת הרלב\"ג:",
            "answer": "עד פרק ד':<br>תועלת ראשון- שלא נתנבא יהושע בימי משה, כי משה היה שלם ממנו.<br>תועלת שני- ראוי לתלמיד המבקש לימוד השלימות האנושי מהמלמד הנאות לזה, שיעמוד לפניו תמיד וישרתהו, כי אז ייתכן ללמוד ממנו בכללות כל הדברים שירצה.<br>תועלת שלישי- סיבת בלתי עבור משה את הירדן היה חטא העם כדכתיב גם בי התאנף ה' בגללכם, וקשה ממה שביארה התורה שנענש על אשר מרו את פי ה' במי המריבה לבלתי הקדישו, וצ\"ל כי אולי היה נמשך מזאת ההקדשה מהתועלת באמונה בה' יתברך מה שיהיו ראויים בו אל שתגיע להם ירושת הארץ.<br>תועלת רביעי- מי שהוא ביום טובה שישתדל בהבאתה בזריזות ולא יתעצל בזה, כי לא ידע מה ילד יום, אם יבואו עוד ימים טובים כאלו או יפרידהו המוות.<br>תועלת חמישי- ההתמדה בעיון התורה וקיום מצוותיה היא סיבה אל שיצליחו דרכי האדם, לזה אמר חזק ואמץ מאוד לשמור לעשות ככל התורה כי אז תצליח.<br>תועלת שישי- הרוצה להציל אדם מיד רודפו, יראה לרודף כאילו גם הוא רוצה להזיק לנרדף, ובזה יאמנו דבריו אצל הרודף, ויציל בזה הנרדף.<br>תועלת שביעי- כשיש סכנה לנרדפים ויש להצילם, אל יטמין את כולם במקום אחד, אלא יפזרם בכמה מקומות מחבוא, שאם ייתפס האחד יינצל רעהו.<br>תועלת שמינית- בעת הסכנה כשאי אפשר להציל הכל, אל ישקוט מלהשתדל להציל כל מה שיוכל.<br>תועלת תשיעית- ראוי לאדם לעשות כל דבריו בחוכמה גם בעת הפחד והסכנה ויתיישב בדבריו שלא תשיגהו החרטה על מעשיו לאחר מכן.<br>מפרק ה'-ח':<br>תועלת ראשון- מי שאחר בקיום מצווה, ראוי שיקיימנה תכף כשיוכל לקיימה.<br>תועלת שני- כשיגיע העניין שיעשה פעולה מצערת, ראוי שיעשה אותה באופן שהצער שיגיע ממנה יהיה מועט ככל האפשר.<br>תועלת שלישית- אם יימשך מעשיית המילה סכנה לתינוק, ראוי למנוע המילה וימתין.<br>תועלת רביעית- מעלת ותועלת מצווה המילה שהיא גורמת התמדת השגחת הקב\"ה על ישראל, ובזכותה יזכו לירש את הארץ.<br>תועלת חמישית- ה' לא יעשה מופת ללא צורך, לכן תכף שיכלו לאכול מעבור הארץ שבת המן.<br>תועלת שישית- ראוי הנביא שישים מחשבתו אל הנבואה שיצטרך אליה.<br>תועלת שביעית- האמונה והיראה מהשי\"ת תגיע אותם אל ההצלחה הנפשית.<br>תועלת שמינית- ראוי לשלם גמול על כל מעשה טוב ולא לקפח שכר כל בריה.<br>תועלת תשיעית- ראוי לציבור המתאחד למנוע אפילו ממקצת האנשים לחטוא לה', כי יינזקו הכלל בעוון היחיד, ולכן נאמר בתורה הוכח תוכיח את עמיתך.<br>תועלת עשירית- אין ראוי למנהיג לפעול פעולה בצורה שתראה לבריות שעשאה שלא כהוגן ואע\"פ שצווה על זה מפי הגבורה, רק ראוי שיתחכם להסיר הטענה, כדי שלא תתחדש קטטה ומריבה, לכן התחכם יהושע שיודה עכן חטאו.<br>תועלת אחד עשר- ראוי לכל משתדל לעשות פעולה שלא יקצר בסיבות המביאות אל התכלית ההוא, וישבית כל הסיבות המונעות התכלית ההוא.<br>התועלת השנים עשר- ה' יתברך לא ישנה הטבע ומנהגו לעשות מופת אם לא שיהיה הכרח לזה, ולכן נלחם יהושע בהעי בתחבולות.<br>פרקים ח'- י\"א:<br>התועלת הראשון- בעניין הר עיבל והר גריזים הברכות והקללות, מטרתם להוסיף אזהרה לישראל בעניין שמירת התורה, הברכה למי שיקיימנה נאמרה מול הר גריזים והקללה למי שיסור ממנה נאמרה מול הר עיבל, וע\"י זה יזכו להשגחת ה', ויהיו ראויים לירש הארץ.<br>התועלת השני- ראוי לאדם להתיישב בדברים שיעשה אותם, ושלא ימהר בעשייתם בזולת עצה, הלא תראה מה שקרה לישראל עם יושבי גבעון מפני שמיהרו לכרות להם ברית טרם ששאלו את פי ה'.<br>התועלת השלישי- שבועה בטעות שעל פי הדין אינה שבועה, ראוי לקיימה עם מי שאינו מאומתנו, כדי שלא יהיה שם חילול ה', ולכן קיימו הברית עם הגבעונים.<br>התועלת הרביעי- ראוי לאדון להשגיח על עבדיו הגם שרימוהו, ולהצילם מהקמים עליהם, כמו שיהושע הגן על הגבעונים ממלכי האמורי.<br>התועלת החמישי- לפרסם הנפלאות שעשה ה' לישראל בזאת המלחמה.<br>התועלת השישי- בהיות האדם בשעה מוצלחת ראוי לו שימהר ויחיש מעשיו ולא ימתין עד ליום המחרת, כי לא ידע מה ילד יום."
          }
        ]
      },
      "יב": {
        "": [
          {
            "hint": "",
            "question": "1. מדוע חזר הכתוב על הארצות שנכבשו בימי משה?",
            "answer": "כדי ללמדנו שבכלל הארצות שנחלקו לשבטים נכנסו גם אותן ארצות שנכבשו בימי משה, והם החלקים שנטלו בני ראובן ובני גד וחצי שבט המנשה, ולא נשאר ליהושע לחלק אלא לתשעה שבטים וחצי."
          },
          {
            "hint": "",
            "question": "2. אלו ארצות כבש משה?",
            "answer": "ארץ האמורי ומלכה סיחון שישב בחשבון, והיה שליט מערוער שעל גדות נחל ארנון ותוך הנחל, ומחצית הגלעד ועד יבוק הנחל ששם גבול בני עמון, והיה מלך גיבור וחזק, ועירו הייתה מבוצרת וחזקה, ובדרך הטבע אי אפשר היה לכובשה, והקב\"ה בכוחו הגדול מסרו ביד ישראל ולא נשאר מהם שריד ופליט, ואח\"כ כבשו את ארצו של עוג מלך הבשן שנשאר מיתר הרפאים שהיו ענקים וגיבורים, וישבו בעשתרות קרניים היינו בין סלעים גבוהים, ואת עירו בנה על גבי הר גבוה שנקרא אדרעי ושם ישב ומלך, והקב\"ה מסרו ביד ישראל בזכות משה והאבות וכלל ישראל."
          },
          {
            "hint": "",
            "question": "3. מדוע לא מוזכר שם משה רק בני ישראל אשר היכו את מלכי הארץ ורק לבסוף הוזכר?",
            "answer": "טעם ראשון- שינה הכתוב מפני כבודו של משה כי יש בזה כעין חיסרון למשה לומר שהיכה ב' מלכים ואילו יהושע תלמידו היכה ל\"א מלכים, ולאמיתו של דבר היה קשה כיבוש סיחון ועוג יותר מל\"א המלכים שהיו גיבורים וקשים להיכבש. <br>טעם שני- שבמלחמת סיחון יצאו רק ישראל בלבד ללא משה, שלא ראו צורך שיצא עימם, אבל במלחמת עוג כיוון שהיה חזק יותר מסיחון שהיה משרידי הענקים שהיו בימי קדם, היה צריך לצאת משה למלחמה שתגן זכותו לנצחו."
          },
          {
            "hint": "",
            "question": "4. האם יהושע כבש את ארצם של כל הל\"א מלכים?",
            "answer": "כתב המלבי\"ם שבין המלכים שחשב פה היו רבים שלא כבש את ארצם בחייו, רק המלכים נהרגו ע\"י יהושע במלחמה. מלך יריחו, העי, ירושלים, חברון, ירמות, לכיש, עגלון, גזר, דביר, גדר, חרמה, ערד, לבנה, עדלם, מקדה, בית אל, תפוח, חפר, אפק, לשרון, חצור, שומרון, אכשף, תענך, מגידו, קדש, יקנעם, דור, גויים, תרצה."
          }
        ]
      },
      "יג": {
        "": [
          {
            "hint": "",
            "question": "1. ויהושע זקן בא בימים- מהו בא בימים?",
            "answer": "יש אנשים שאינם זקנים כל כך ובכל זאת הם חלשים כזקנים, ויש אנשים זקנים בשנים ובכל זאת יש להם כוח הנעורים, כפי שמצינו בכלב בן יפונה שבהיותו בן פ\"ה אמר ככוחי אז, כוחי עתה, ויהושע לא היה לא מאלו ולא מאלו. אלא חולשתו הייתה כפי מידת ימיו, כרוב הזקנים שבזמן שהם באים בימים כוחם הולך ונחלש וכן נאמר באברהם, ואברהם זקן בא בימים, וכן בדוד, והמלך דוד זקן בא בימים."
          },
          {
            "hint": "",
            "question": "2. מדוע נתרשל יהושע בכיבוש הארץ ומה עלה לו על כך?",
            "answer": "כיוון שראה שמיתת משה נתלתה במיתת מדין, ומשה נזדרז בדבר ומיד קיים את המצווה, נאסף אל עמיו, יהושע חשב שחייו תלויים בכיבוש הארץ, אמר לו הקב\"ה חייך שאני אקצר שנותיך בעשר שנים, ועל זה אמר דוד רבות מחשבות בלב איש ועצת ה' היא תקום, וזהו שנאמר כאן אתה זקנתה באתה בימים, שאתה גרמת לך זקנה, שאילו לא נתרשלת היה כוחך כעושה שלא נס ליחו ולא כהתו עינו אף ביום מותו, וכיוון שנשאר הרבה לכיבוש הייתה תביעה עליו."
          },
          {
            "hint": "",
            "question": "3. כמה סרני פלישתים נותרו?",
            "answer": "הכתוב מודיענו שחמשת שרים משלו, והם העזתי, האשדודי, האשקלוני, הגתי, העקרוני, והעוים, ונמצאו במנין שישה, ובארו שחמישה הראשונים היו החשובים והשישי של העוים לא היה חשוב כמוהם."
          },
          {
            "hint": "",
            "question": "4. מדוע מזכיר הכתוב את כל המקומות שעדיין לא כבשו?",
            "answer": "כי הקב\"ה ציווה על יהושע להפיל הגורלות ולחלק את הארץ לתשעה וחצי השבטים גם אותם חלקים שעדיין לא כבשו ציווה לו לחלקם, כיוון שהובטח להורישם לכן נזכרו כל המקומות האלה כדי שיביאם יהושע בחשבון בשעת החלוקה."
          },
          {
            "hint": "",
            "question": "5. מדוע צירפו את חצי שבט המנשה לבני גד וראובן בעבר הירדן?",
            "answer": "כיוון שראה משה שהארצות של סיחון ועוג גדולות מדי בשביל שני השבטים, צירף להם גם את חצי שבט המנשה, ומדוע דווקא נבחר מנשה, ונחלק לשנים שחציו נטל חלקו בא\"י וחציו בעבר הירדן, כיוון שמנשה גרם לשבטים לקרוע את בגדיהם כששם את הגביע באמתחת בנימין נחלקה נחלתו נמצא שמן השמים קבעו זאת, וי\"א בדרך הפשט שכיוון שיאיר בן מנשה ומכיר כבשו את חוות יאיר וגלעד, ניתן לחצי השבט בסמוך להם."
          },
          {
            "hint": "",
            "question": "6. מה ההבדל בין ירושה לנחלה?",
            "answer": "כתב המלבי\"ם כי ירושה מציין הורקת הרשות, שיוצא מרשות זה לרשות אחר, ונחלה מציין מה שמנחיל בני בנים, ולכן במקומות שלא כבש לא יכול להוריש רק להנחיל, שידע כל אחד נחלתו."
          },
          {
            "hint": "",
            "question": "7. מדוע שבט לוי לא נחל נחלה?",
            "answer": "כי שבט לוי לא חטא בעגל לכן ציווה הקב\"ה להבדילם לעבודתו, שבני אהרון הכהנים עבדו העבודה במשכן, ובני לוי שאר השבט היו שומרים ושוערים ומשוררים בכל יום."
          },
          {
            "hint": "",
            "question": "8. ה' הוא נחלתם של הכהנים והלווים כיצד?",
            "answer": "הכהנים ניתנו להם כ\"ד מתנות כהונה, והלווים מעשר ראשון, ויש הבדל בין מתנות עניים למתנות כהנים והלויים, כיוון שהכהנים והלווים ניזונים משולחן גבוה צריך להביא מתנותיהם לפתחיהם, ולא כמו העניים שצריכים לחזר אחר מתנותיהם."
          },
          {
            "hint": "",
            "question": "9. בזמן שאין לנו בית המקדש ולא כהנים בעבודתם ולא לווים בדוכנם?",
            "answer": "אין לנו שיור אלא התורה הזאת, הם התלמידי חכמים העוסקים בתורה ופוסקים הדינים ומורים הוראה בישראל, והם המגינים עלינו מכל רע בודאי חובה גדולה מוטלת על כל אחד לפרנס אותם בדרך כבוד."
          },
          {
            "hint": "",
            "question": "10. מדוע חזר הכתוב על הריגת בלעם, ומדוע כינהו הקוסם?",
            "answer": "כינהו הקוסם לומר שנבואות שנתנבא היו רק לשעה, ולא הועילו לו קסמיו לינצל אלא הרגוהו בנקל כמו שאר חלליהם, ואע\"פ שנתבאר בפרשת מטות הריגת בלעם ומלכי מדין, חזר הכתוב והודיע כאן ללמדנו שהערים שמשלו בהם היו בכלל הגבול שנתן משה לראובן, שזה לא נאמר בתורה."
          },
          {
            "hint": "",
            "question": "11. ניתן למטה גד לבני גד- מדוע הכפילות?",
            "answer": "הרי לראובן נאמר ויתן למטה בני ראובן בלא כפילות אלא שעיקר הבקשה לקבל את ארץ סיחון ועוג הייתה מצד בני גד, ואח\"כ נצטרף אליו ראובן, וכיוון שהם היו עיקר המבקשים ודיברו ראשונה באה הכפילות."
          },
          {
            "hint": "",
            "question": "12. מדוע חוזר הכתוב ומסיים הפרק ואומר לשבט לוי לא נתן משה נחלה הרי נאמר לעיל?",
            "answer": "י\"א שהפסוק הראשון מדבר על ארץ סיחון ועוג, והפסוק הזה מדבר שבא\"י לא קיבלו נחלה, וקשה כי שני הפסוקים דיברו בארץ סיחון ועוג, וי\"א שהפסוק הראשון מדבר בכהנים והשני בלווים, לעתיד לבוא כשיבוא מלך המשיח ויבנה בית המקדש במהרה בימינו אמן, יקבלו הכהנים והלווים נחלה מן הארצות שיקחו, ויראו עינינו וישמח לבנו במהרה ובזמן קרוב."
          }
        ]
      },
      "יד": {
        "": [
          {
            "hint": "",
            "question": "1. מה ההבדל בין חלוקת משה לחלוקת יהושע?",
            "answer": "חלוקת יהושע הייתה ע\"פ גורל וחלוקת משה לא הייתה ע\"פ גורל אלא על פיו."
          },
          {
            "hint": "",
            "question": "2. כיצד נחלקה הארץ בימי יהושע?",
            "answer": "י\"א שהחלוקה לא הייתה באופן שווה לפי הנפשות שהיו בכל שבט, ויהושע ואלעזר הכהן חשבו בלבם שיפילו גורלות בתחילה לידע איזה תחום יפול לכל שבט, ואח\"כ ירחיבו או יצמצמו לפי מספר הנפשות שבכל שבט, כמו שנאמר בפרשת פנחס לרב תרבה נחלתו ולמעט תמעיט נחלתו, היינו לשבט גדול תרבו נחלתו ולמעט באוכלוסין תמעיטו נחלתו, ואחר שהפיל גורלות ראו שסייעו להם מן השמים ולשבט גדול נפל חלק גדול, ולשבט קטן נפל חלק קטן, ולא נשאר למחלקים לעשות דבר, שהגורל עשה הכל, ועדיין היה צריך חלק לפי גודל בתי האב שבכל שבט ואת זה עשו הנשיאים, וי\"א שהגורל אמר חלק פלוני לשבט פלוני אבל לא אמר שיעור החלק, והנשיאים חלקו לכל שבט לפי גודלו."
          },
          {
            "hint": "",
            "question": "3. למי נתחלקה הארץ?",
            "answer": "י\"א שחלקו למי שהיה מבן עשרים ומעלה כשיצא ממצרים, וי\"א שהחלוקה הייתה לאלו שהיו בני עשרים בכניסתם לארץ שמספרם היה שישים ריבוא אלף תש\"ל איש, כפי שמבואר בפרשת פנחס."
          },
          {
            "hint": "",
            "question": "4. הלווים קיבלו ארבעים ושמונה ערים ומדוע כתוב וללווים לא נתן נחלה?",
            "answer": "רק לדור בערים ניתן להם, ושדות לרעות בהמתם, אבל לא נתנו להם שדות וכרמים לחרוש ולזרוע ולנטוע."
          },
          {
            "hint": "",
            "question": "5. מנין שאדם צריך לקיים מצווה לשם שמים ולא לשם פניה אחרת?",
            "answer": "כתוב כאן כאשר ציווה ה' כן עשו בני ישראל ויחלקו את הארץ, שישראל נמנעו מלתת ללווים חלק, לא לטובת עצמם נתכוונו, אלא לקיים מצוות הבורא יתברך שמו, ומכאן לומדים שאם אדם מקיים מצווה צריכה להיות לו כוונה טהורה לשם שמים ולא לשם פניה אחרת, כגון עונג שבת ויו\"ט וסעודת ר\"ח וברית מילה או סעודת חתן וכלה או סעודת ערב יוהכ\"פ, בכל אלו יתכוון לשם שמים ולא לתענוג הגוף, ולא רק האכילה צריכה להיות לשם שמים, אלא אפילו ההכנה לסעודה וחכמינו ז\"ל כשהיו קונים דבר לכבוד שבת אמרו זה לכבוד שבת."
          },
          {
            "hint": "",
            "question": "6. איזה מהשבטים קיבלו נחלה בימי יהושע?",
            "answer": "שבט יהודה ואפרים וחצי שבט המנשה קיבלו נחלתם בחיי יהושע, ושאר שבע השבטים לחמו לכבוש את חלקם אחר מות יהושע."
          },
          {
            "hint": "",
            "question": "7. מדוע ביקש כלב שתינתן לו חברון בלי גורל?",
            "answer": "כי חפצה נפשו לדור וליקבר בה בגלל מעלותיה הרבות, ועוד כדי שיישאר לזיכרון לדורות שהוא היה בין י\"ב המרגלים שלא הוציא דיבה על א\"י, רק דיבר טובה עליה, ולכן זכה ליקבר בה, והתפלל שם על קברי האבות שיצילנו ה' מן היצר הרע, ואל יהיה בעצת המרגלים, וה' האזין לתפילתו."
          },
          {
            "hint": "",
            "question": "8. באיזה גיל היו נושאים נשים בדורות הראשונים?",
            "answer": "בסנהדרין דף ס\"ט למדו מכלב שנשא אישה בגיל שמונה, והולידו בגיל זה."
          },
          {
            "hint": "",
            "question": "9. ככוחי אז כוחי עתה למלחמה לצאת ולבוא- לבאר?",
            "answer": "כלב טוען כשם שהייתי חזק בשעת שליחת המרגלים, כן אני חזק גם היום, וידוע הדבר שכדי לנצח במלחמה צריכים שני מיני גבורה, גבורת הגוף וגבורת הלב שלא להתיירא מן האויב, ובישראל גבורת הלב תלויה בהקב\"ה, והביטחון בה' חזק יותר בזקנים מאשר בצעירים, שהרי אדם ככל שמתקרב ליום מותו הם משים יותר על לבו מה חובתו בעולמו, וזוהי טענת כלב כמו שאז הייתי חזק בכוח הגוף כן יש בי כיום גבורת הביטחון."
          },
          {
            "hint": "",
            "question": "10. מדוע יהושע וכלב היו חביבים לפני הקב\"ה?",
            "answer": "לפי שדיברו טוב על ארץ ישראל, שלשניהם הייתה סיבה לחטוא בלשון הרע שהרי יהושע היה מצאצאי יוסף שהביא דיבת אחיהם רעה אל אביהם ועבירה גוררת עבירה, שמן העבירה נוצר שטן להשיאו חטא עוד, ונשאר ניצוץ זה בצאצאים והיה חושש לזה משה רבינו לכן הוסיף אות יו\"ד להושע וקראו יהושע, שהשם הקדוש יגן עליו מפני החטא, ולאחר שכבש את יצרו ולא דיבר לה\"ר היה חשוב מאוד לפני הקב\"ה. וכן כלב שהוא צאצא של יהודה ששלח את כתונת הפסים הטבולה בדם לאביו והוציא שמועת שווא כי טרוף טורף יוסף, וזה היה עלול לגרום שגם כלב ייכשל בהוצאת שם רע על א\"י, וכלב התגבר על יצרו, וזה היה שבחו ושבח יהושע."
          },
          {
            "hint": "",
            "question": "11. מדוע נאמר שרק יהושע וכלב חיו מן האנשים התרים את הארץ?",
            "answer": "הרי המרגלים נענשו על שהוציאו דיבה על הארץ, וממילא ידעינן שיהושע וכלב לא נענשו, אלא הכתוב בא להודיע שנטלו חלק המרגלים בעוה\"ב, כדברי חז\"ל זכה נוטל חלקו וחלק חבירו בגן עדן, לא זכה נוטל חלקו וחלק חבירו בגיהנום."
          },
          {
            "hint": "",
            "question": "12. מה יעשה האדם כדי שיצה\"ר ייהפך ליועצו הטוב?",
            "answer": "כתב באלשיך שכל מי שכובש את יצרו ועוסק במצוות ובמעשים טובים ובתורה, זוכה שהיצה\"ר נהפך ליועצו הטוב, וזה שאנו אומרים בפרשת קריאת שמע ואהבת את ה' אלוקיך בכל לבבך, בשני יצריך ביצר הטוב וביצר הרע."
          },
          {
            "hint": "",
            "question": "13. כאשר שומע יהושע את כל טענות כלב במה מברכהו?",
            "answer": "ברכה ראשונה- שישמרהו ה' מעין הרע, ויתקיים בו הכתוב וקוי ה' יחליפו כוח. <br>ברכה שניה- בשעה ששמע ממנו שהוא מוכן לכבוש את חברון יחידי אע\"פ שהייתה מבוצרת, וזאת כדי לקדש שמו יתברך בעולם, ברכו שחפץ ה' יצליח בידו. <br>ברכה שלישית- ברכת הבנים, שירבה בנים ובני בנים ומשפחתו תגדל, כיוון שיטול נחלה גדולה יתברך בבנים מרובים כדי למלא את הנחלה."
          },
          {
            "hint": "",
            "question": "14. מה היו המעלות של חברון?",
            "answer": "המעלה הראשונה- שהיו דרים בה אשכול ענר וממרא ואברהם אבינו, שסימן יש בדבר שאוויר העיר משובח גם ברוחניות.<br>המעלה השניה- שם נימול אברהם אבינו ובני ביתו.<br>המעלה השלישית- שם נקברו אדם וחוה, אברהם ושרה, יצחק ורבקה, יעקב ולאה.<br>המעלה הרביעית- שם היו בני הענק אחימן ששי ותלמי שהיו גיבורים והיו גדולים יותר מעוג מלך הבשן.<br>המעלה החמישית- משם יצא אברהם להילחם עם ארבעת המלכים ששבו את לוט, וניצח אותם בזכות האמונה.<br>המעלה השישית- יש שם ד' מדרגות של קדושה וכנגדה נחלקה העיר ארבע פעמים בגורל, בראשונה נפלה לחלק שבט יהודה, בשנייה ניתנה לכלב על פי ה', ובשלישית לאחר חלוקת הארץ ניתנה ללווים, וברביעית כשהפילו גורל על המשפחות נפלה לבני אהרון הכהנים שקדושתם יתירה על זו של הלווים."
          },
          {
            "hint": "",
            "question": "15. מה הסיבות שהארץ שקטה ממלחמה?",
            "answer": "האחת- שיהושע לא הלך לכבוש עוד אחר שהרג את ל\"א המלכים.<br>השנית- האומות לא רצו להילחם בישראל אחר מפלת ל\"א המלכים.<br>השלישית- גם ישראל לא רצו לכבוש עוד ערים, אמרו די לנו לפי שעה."
          }
        ]
      },
      "טו": {
        "": [
          {
            "hint": "",
            "question": "1. מדוע מציין הכתוב גבולותיו של כל שבט ושבט?",
            "answer": "הכתוב מציין את הגבולות לסימניו ומצריו כדי שלא יבואו לידי מחלוקת ברבות הזמן, שכל אחד לא יטען חלק זה שלי הוא, לכן כתבם יהושע כדי שיהיה ברור תמיד למי שייך כל חלק לפרטיו."
          },
          {
            "hint": "",
            "question": "2. כיצד רואים את גדולת השגחת השם על כלב בן יפונה?",
            "answer": "כיוון שכלב היה מעושי רצונו יתברך כמבואר לעיל, והקב\"ה ביקש לתת לו את חברון כרצונו, על כן נפלה חברון בנחלת שבט יהודה, כי לא היה ראוי שנשיא השבט יהיה דר בריחוק מקום משבטו, לכן הסכימו מן השמים שיצא חלקו בתוך שטח שבטו, שיהיה יחד עם בני שבטו."
          },
          {
            "hint": "",
            "question": "3. מדוע הבטיח כלב לתת את בתו למי שילכוד את דביר?",
            "answer": "הרי כלב לכד את חברון ובני הענק אשר שם, וכל שכן שיכול היה ללכוד את דביר, ומדוע מבטיח את בתו למי שילכדה, ועוד קשה והרי ייתכן שיבוא עבד או ממזר ויכבוש את העיר, וכיצד ייתכן שכלב הצדיק ייתן את בתו לזרע פסול, אלא שכלב חשש שנתמעטו זכויותיו בכיבוש חברון בדרך נס, ולכן רצה שאחר יכבשנה, והיה ברור לו שרק אדם גדול בחסידות ובתורה ימסור את נפשו לכבוש את דביר יחידי, וכן היה שלא התנדב רק עתניאל בן קנז שחפץ בבתו של הצדיק ולא כדי לקיים מאמר חז\"ל לעולם ימכור אדם כל אשר לו וישיא בתו לתלמיד חכם שלא שאל על הנדוניה ושאר מתנות חתנים, ונתרצה שלא ייטול כלום, רק חשק לקחת אשה ממשפחה רמה."
          },
          {
            "hint": "",
            "question": "4. מה ביקשה עכסה בת כלב מעתניאל שיעשה?",
            "answer": "כיוון שידעה שאם תגיע לבית חתנה בידיים ריקות שוב לא יהיה לעתניאל לב לתבוע, לכן קודם שתגיע לבית חתנה בעודה בדרך שלחה שליח לחתנה, שיבקש מאביה חלקת שדה כנדוניה ומוהר שרגילים לתת כל האבות, ואין בזה מן העזות כי כך המנהג, ועתניאל לא מלאו לבו לעשות כן, ועל כורחו ושלא בטובתו ביקש הדבר מכלב כדי למלא חפצה של כלתו."
          },
          {
            "hint": "",
            "question": "5. מדוע נפלה עכסה מעל החמור?",
            "answer": "כיוון שכלב נתן להם שדה שלא שווה כלום ללא מעין ובאר, ונצטערה צער גדול ואמרה בלבה בודאי בעלי יקפיד עלי שגרמתי לו לבקש המתנה הזאת ונתברר שלא שווה כלום, ומרוב צער נפלה מעל החמור, וי\"א שבכוונה הפילה עצמה כדי להראות לאביה- עד כמה היא מצטערת, ואביה שאל אותה מדוע היא מצטערת כל כך האם יש לך קטטה עם בעלך, אמרה לא כן, אלא בגלל המתנה שנתת לנו, שרצוני להתפרנס ברווח ובברכה, והשדה ללא מים, ותן נא לנו גם מעין מים להשקותה, ומיד ריחם עליה אביה ונתן לה שני מעיינות שיספיקו לכל השדה להשקותה משני אגפיה."
          },
          {
            "hint": "",
            "question": "6. מדוע נתשכחו ג' אלפי הלכות בימי אבלו של משה?",
            "answer": "בגלל שגיאה שעשה יהושע, שלפני פטירתו אמר לו משה ליהושע שאל ממני כל הספקות שבידך, אמר לו יהושע שמא אמרת דבר ולא שמעתי, ובגלל שמץ של גאווה של יהושע נשתכחו ההלכות, שהקב\"ה מדקדק עם הצדיקים כחוט השערה, עד שבא עתניאל בן קנז והחזיר ההלכות בפלפולו."
          },
          {
            "hint": "",
            "question": "7. מדוע לא חידש יהושע את ההלכות שנשכחו כפי שעשה עתניאל?",
            "answer": "י\"א שבגלל החלישות דעת שגרם למשה, ע\"י שמץ הגאווה נענש שלא לחדש ההלכות. וי\"א שיהושע היה עסוק בהנהגת ישראל, ועתניאל בן קנז היה עוסק בתורה יומם ולילה ליישב המקראות ולדורשם וזכה לרוח הקודש."
          },
          {
            "hint": "",
            "question": "8. מה היה עיקר שמו של עתניאל? מה הבקשות שביקש מהקב\"ה?",
            "answer": "יהודה אבי שמעון היה עיקר שמו, ואח\"כ נקרא עתניאל ויעבץ, והבקשות שביקש מהקב\"ה:<br>בקשה ראשונה- ביקש שיזכה לחוכמת התורה, ותשרה עליו.<br>בקשה שנייה- שהקב\"ה ירבה גבולו בתלמידים, ונקרא יעבץ שייעץ לקבץ תלמידים והרביץ תורה בישראל.<br>בקשה שלישית- שחוכמתו לא תסתלק ממנו, ולא ישכח מה שלמד כל ימי חייו.<br>בקשה רביעית- שיזמין לו הקב\"ה תלמידים הגונים, ויהיו יראי השם.<br>בקשה חמישית- שיהא השם בעזרו ויצילהו מיצה\"ר שלא ישלוט בו."
          },
          {
            "hint": "",
            "question": "9. איזה עצות טובות יש ללמוד מכלב הצדיק?",
            "answer": "עצה ראשונה- עד כמה חייב אדם להשתדל להשיא בתו לת\"ח אע\"פ שהוא עני, ואל יאמר האב בלבו אם אשיאה לת\"ח תסבול מדחקות, מוטב שאתננה לעשיר שתראה עמו חיים טובים, חייב הוא ללמוד מכלב הצדיק שהיה נשיא שבט יהודה והכל היו מוכנים להתחתן עימו, ובכל זאת לא הסכים לתת את בתו לאישה אלא לחכם גדול אע\"פ שהיה עני ודל.<br>עצה שנייה- שיחזיק אדם ת\"ח כמו שעשה כלב.<br>עצה שלישית- שגם האישה תשתדל להינשא לת\"ח."
          },
          {
            "hint": "",
            "question": "10. איזה ערים מנה הכתוב למטה יהודה?",
            "answer": "לא מנה הכתוב אלא ערים העומדות על הגבולים, שלמעלה מהם היה גבול אדום, אבל תוך הגבולות היו עוד ערים, וכתבם יהושע כדי לספר בשבחו של שבט יהודה שאע\"פ שהיו קרובים כל כך לגבול אדום לא התייראו ולא חששו שיבואו עליהם האדומים ויילחמו בם."
          },
          {
            "hint": "",
            "question": "11. מדוע כתוב מקצה הערים לבני יהודה?",
            "answer": "כי לא כל הערים הנמנות כאן נפלו לחלק יהודה, כי תשע מהם נפלו לחלק שמעון ורק כ\"ט נפלו לחלק יהודה בגבולים."
          },
          {
            "hint": "",
            "question": "12. מה מרומז בשמות הערים קינה ודימונה ועדעדה?",
            "answer": "הכתוב בא ליתן עצה טובה שאם יש לאדם טינא על חברו על שום רעה שעשה לו, מדרך הטבע שמבקש להינקם בו, אם הוא כובש את יצרו אף הקב\"ה משלם לו מידה כנגד מידה ושוכן עדי עד עושה לו דין, שנוקם מחברו כפי שרצה בעונשו, וזה מרומז בשלושת התיבות האלו, קינה מלשון קנאה, דימונה מלשון דומיה, ועדעדה עדי עד."
          },
          {
            "hint": "",
            "question": "12. הנעלבים ואינם עולבים שומעים חרפתם ואינם משיבים- מה שכרם, ולבאר?",
            "answer": "ואוהביו כצאת השמש בגבורתו, מנהג העולם שאם אדם מעליב את חברו וחברו חוזר ומעליבו אין לראשון סיבה להתלונן עליו כי הוא פתח במדון, אך אין ראוי לשבח, ולא לגנאי, אבל השומעים חרפתם ונעלבים ואינם עולבים עליהם אומר הכתוב כנ\"ל, וההסבר לזה, בשעה שברא הקב\"ה את השמש והלבנה נראו שווים בגודלם, ואז טענה הלבנה שאין שני מלכים משתמשים בכתר אחד, אמר לה הקב\"ה לכי והמעיטי עצמך, ואילו השמש ששתק ולא השיב על עלבונו נעשה גדול יותר."
          },
          {
            "hint": "",
            "question": "13. איזה ערים נקראו בשמות כפולים?",
            "answer": "גדרה וגדרתים עיר אחת הן, תפוח והעינם שם אחד הוא, דביר נקראת בארבעה שמות- קריית ספר, דביר, דנה, וקריית סנה, ונקראו כן משום שכל מלך שכבש את העיר קראה על שמו להודיע לדורות ששלט בה."
          },
          {
            "hint": "",
            "question": "14. מדוע לא יכלו בני יהודה להוריש את היבוסי?",
            "answer": "הרי כל הניצחונות היו בהשגחת השי\"ת, אלא שלא יכלו לכבוש מחמת השבועה שנשבע אברהם אבינו לאבימלך, שבשעה שניצח אברהם את ארבעת המלכים, וניצול מהפיכת סדום ועמורה, והפלא שנולד לו בן בהיותו בן מאה שנה, אמר לו כיוון שהשי\"ת איתך, וכשם שאני עשיתי חסד עימך שנתתי לך לדור במקומי, ואתה גרמת לי שאיענש בדבר שרה, אף אתה עשה עימי חסד והבטח לי בשבועה שלא תעשה לי רעה ולא לניני ולא לנכדי, ואברהם הסכים, ככתוב ויאמר אברהם אנוכי אשבע, ושבועה בין גדולי הדור חלה גם על הבנים שלא נולדו עדיין."
          }
        ]
      },
      "טז": {
        "": [
          {
            "hint": "",
            "question": "1. ויצא הגורל לבני יוסף ומדוע לא הפילו גורל על כל שבט לחוד?",
            "answer": "הרי יעקב אמר אפרים ומנשה כראובן ושמעון יהיו לי, א\"כ נחשבים כשני שבטים והיו צריכים להפיל גורל על כל אחד ואחד לחוד, אלא שנס גדול עשה הקב\"ה בגורל זה, שהרי אחים מבקשים תמיד לדור יחד אלו עם אלו, וכאן יצא הגורל ביחד כאילו היו גורל אחד, ונחלו זה סמוך לזה, וי\"א שכתבו את שמות אפרים ומנשה על פתק אחד וכנגדה פתק עם תחום גדול שיש בו נחלה כפולה, וכך יצא הגורל לשניהם כאחד."
          },
          {
            "hint": "",
            "question": "2. וינחלו בני יוסף מנשה ואפרים- מדוע מקדים יהושע את מנשה?",
            "answer": "והרי בגורלות והגבולות הוקדם אפרים למנשה, אלא שבברכת יעקב הקדים את אפרים למנשה כדכתיב ישימך אלוקים כאפרים וכמנשה רק שיהושע מרוב עניוות שהיה משבט אפרים רצה לחלוק כבוד למנשה שהיה הבכור."
          },
          {
            "hint": "",
            "question": "3. מה הייתה מעלת נחלת אפרים?",
            "answer": "בגבולם נבנה משכן שילה, והייתה מעלה יתירה למשכן שילה על בית המקדש, שקודשים קלים שבאו בנדבה וכן תודה או בכור ומעשר ופסח שנשחטו בבית המקדש נאכלים בירושלים רק בתוך החומה, ולכן נקראים שלמים שיש בהם אכילה לכהנים למזבח ולבעלים, ואילו במשכן שילה נאכלים לא רק בעיר אלא בכל מקום שמשם רואים את שילה, למשל בית כנסת בדמשק שרואה את שילה מותר לאכול שם קודשים קלים אע\"פ שרחוקה הרבה, ולמה זכו בני אפרים למעלה זו, בגלל יוסף הצדיק שקידש עיניו, ולא זן אותם בעבירה עם אשת פוטיפר, לכן זכה שנפלה בגורלו שילה שבה הוקם המשכן שקדושתו לעניין זה בכדי ראיית העין, ומשכן שילה עמד שס\"ט שנה, ועיין זבחים דף קי\"ח ע\"ב שאף בנחלת בנימין היה משכן שילה, דלשונית יצאה מתוך אפרים חול תוך בנימין ושם נבנה המזבח."
          },
          {
            "hint": "",
            "question": "4. מה עשו בני אפרים שלא כדין?",
            "answer": "הם השאירו את הכנעני בעיר גזר ונתערבו בהם ולא קיימו מצוות הכתוב לא תחייה כל נשמה, והיו עלולים ללמוד ממעשיהם הרעים שהיו שורפים בניהם ובנותיהם באש לע\"ז שלהם ושאר תועבות."
          }
        ]
      },
      "יז": {
        "": [
          {
            "hint": "",
            "question": "1. מדוע הקדים הכתוב את מנשה לאפרים ואח\"כ ביאר תחילה גורל אפרים?",
            "answer": "למרות שיעקב הקדים את אפרים למנשה, לא נתכוון לקחת הבכורה ממנשה ולמוסרה לאפרים, אלא נתכוון לתת גדולה לאפרים ואת הבכורה השאיר ביד מנשה, ולכן מצד הגדולה והחשיבות הקדים הכתוב לבאר תחילה גבול אפרים ואח\"כ גבול מנשה, וכן בשופטים הקדים הקב\"ה את אפרים שיהושע הנהיג את העם והיה משבט אפרים, ואח\"כ הנהיג גדעון שהיה משבט מנשה."
          },
          {
            "hint": "",
            "question": "2. מה היו טענות בנות צלופחד?",
            "answer": "כיוון שהארץ מתחלקת ליוצאי מצרים ואבינו מת במדבר אנו היורשות חלק אבינו, וטענה שניה אם הבנות לא נקראות זרע ורק הבנים אם כן תתיבם אימנו והרי אינה יכולה להתייבם כיוון שהניח בנות ואם כן אנו קרואות זרע לכן וניטול ב' חלקים, חלק של אבינו וחלק של חפר זקנינו. והקב\"ה אמר למשה, כן בנות צלופחד דוברות, היינו יפה מדברות והדין עימן."
          },
          {
            "hint": "",
            "question": "3. מנין שבנות צלופחד חשקה נפשם בא\"י מצד חיבת ישיבת א\"י?",
            "answer": "ולא מחמת שהיא ארץ זבת חלב ודבש, אמרו חז\"ל שבנות צלופחד תבעו חלקן בשעה שהמרגלים חזרו ודיברו רע על הארץ, עד שאמרו נתנה ראש ונשובה מצרימה, באותה שעה עמדו בנות צלופחד לפני משה ואמרו תנה לנו אחוזה בארץ ישראל. אמר להם משה העם מבקש לחזור למצרים ואתן תובעות חלק בא\"י, אמרו יודעות אנו שישראל עתידים לנחול הארץ, ובזה קידשו שם שמים ברבים, ועוד ראיה שחמדו את א\"י, שהרי היו מזרע מכיר בן מנשה שלקחו חלק בעבר הירדן קרוב למשפחתן, ולא היו צריכות לעבור את הירדן ולהמתין י\"ד שנה עד שכבשו וחילקו את הארץ, ורואים ראיה ברורה שהן חמדו את א\"י ולא רצו לדור בבשן ובגלעד."
          },
          {
            "hint": "",
            "question": "4. מה היה חטאו של צלופחד?",
            "answer": "אמרו בגמרא שבת פרק הזורק שהמקושש היה צלופחד, ונתכוון לשם שמים, שאמרו ישראל כשנגזרה עליהם מיתה בעבור חטא המרגלים שוב אין אנו מצווים לקיים המצוות, לכן מסר צלופחד נפשו על קידוש השם כדי להורות לישראל שעדיין מצווים ועומדים לקיים התורה והמצוות, ויש לתמוה שהרי אמרו חז\"ל כל שאינו מניח בן זכר ליורשו הקב\"ה מתמלא עליו עברה, ואם כן איך אפשר לכנות צדיק הרי הניח רק בנות, אלא שכוונת חז\"ל בזה שאם אדם לא דואג שבנו ילד בדרך השם ויירש התורה, אלא מניח את בנו שילך בשרירות לבו ונעשה עם הארץ גמור, עליו הקב\"ה מתמלא עברה."
          },
          {
            "hint": "",
            "question": "5. כמה חלקים נטלו בנות צלופחד?",
            "answer": "חילקו את שבט מנשה לעשרה חלקים, והן נטלו ארבעה חלקים, ב' של אביהם שהיה בכור, והבכור נוטל פי שניים, והשלישי חלק חפר אבי אביהן והרביעי חלק אחיו של צלופחד שמת במדבר ובנים לא היו לו, והרי הבכור נוטל רק מהנכסים שהן בעין, והרי צלופחד אביהם לא החזיק בנכסיו בא\"י שהרי מת קודם לכן, וכיצד נטלו פי שניים בנכסיו, ותירצו בגמרא שא\"י מוחזקת מאבותינו וכאילו כבר החזיקו בה קודם שירשוה שדיבורו של הקב\"ה כמעשה."
          },
          {
            "hint": "",
            "question": "6. מה התלוננו בני יוסף לפני יהושע?",
            "answer": "הרי גם לשבט יהודה היה עם רב ולא התלוננו והסתפקו בחלקם. <br>תלונה ראשונה- יעקב אבינו נתן הבכורה ליוסף ומגיע לנו פי שניים, ולא כפי שעשה יהושע שנתן להם חלק אחד בשתי גורלות. <br>תלונה שנייה- שלבאי הארץ נתחלקה הארץ ומגיע להם חלק גדול."
          },
          {
            "hint": "",
            "question": "7. מה משיב להם יהושע?",
            "answer": "יהושע לא השיב על התלונות שהרי ע\"פ הדיבור פעל, רק נתן להם עצה טובה, שיעלו ההר שיש שם הרבה דשא ואילנות וקוצים, ויקצצו אותם ויבנו מדורים לעצמכם ובכך תגדילו גבולכם, והם משיבים שזה לא יספיק, ואז אמר להם יהושע שיתלכדו יחד בני מנשה ואפרים ויצאו להילחם בפריזי וברפאים, ויגרשום."
          },
          {
            "hint": "",
            "question": "8. כיצד חילקו יהושע והזקנים את הארץ?",
            "answer": "חילקו את הארץ לי' חלקים, כפי גודל כל שבט ושבט, ולא קבעו איזה חלק יהיה לשבט פלוני, רק ע\"פ הגורל קבעו זאת, ואם נפל חלק גדול לשבט קטן היו מתקנים זאת, וכן להיפך חלק קטן לשבט גדול, וכיצד היו מתקנים זאת, למשל- שבט גדול שנפל לו חלק קטן היו מצרפים אליו שבט קטן שקיבל חלק גדול שהיה בסמוך לו, ובזה נתקיים הכתוב לרב תרבה נחלתו ולמעט תמעיט נחלתו, והפילו גורלות באופן זה: אלעזר הכהן היה מלובש באורים ותומים, ויהושע ונשיאי ישראל עמדו וכתבו עשר פתקאות ובכל אחת כתבו שם שבט ושמו אותם בקלפי, וכתבו עוד עשר פתקאות שמות החלקים ושמו אותם בקלפי, וממונה אחד היה מערב את הפתקאות בקלפי ומוציא פתקא אחת, ולפני שפתח הפתקא היה אומר אלעזר הכהן ברוח הקודש, תחום פלוני לשבט פלוני, והממונה היה פותח הפתקאות והיה כן בדרך נס."
          }
        ]
      },
      "יח": {
        "": [
          {
            "hint": "",
            "question": "1. מדוע נאספו כל העם בשילה?",
            "answer": "נקהלו כולם כדי לבנות המשכן בשילה ולהביא לשם את הארון, ובאו כולם לשם לחלוק כבוד למשכן, והיו שם גם הסנהדרין, כיוון שבאים לקדש מקום שתשרה שם השכינה צריכים לקדשו ע\"י מלך ונביא ואורים ותומים ושבעים דייני הסנהדרין, וכל ישראל, והיה זה לאחר י\"ד שנה משנכנסו לא\"י שעד אז עמד המשכן בגלגל, והייתה מעלה במשכן בשילה על פני המשכן במדבר ובגלגל, שכתליו היו אבנים וגגו היו יריעות, ולכן נקרא בית ואוהל."
          },
          {
            "hint": "",
            "question": "2. וישכינו שם את המשכן והארץ נכבשה לפניהם- לבאר?",
            "answer": "הכתוב בא להסביר מדוע בנו רק עכשיו את המשכן ולא קודם, שכל זמן שעסקו במלחמות היו מביאים את הארון עימהם במלחמה כדי שזכות התורה תגן עליהם מפני אויביהם, ועכשיו שהארץ נכבשה לפניהם רצו להעמיד הארון במקומו, ואע\"פ שלא נשלם הכיבוש, נחשב כאילו כבר נכבשה שהיו בטוחים שיהיה כן ע\"י זכות בניית המשכן מאבנים, ינצחו את אויביהם."
          },
          {
            "hint": "",
            "question": "3. כמה שבטים לא נחלו נחלתם?",
            "answer": "עד כה חלקו חמישה שבטים נחלתם, ראובן ובני גד וחצי שבט המנשה בעבר הירדני ע\"י משה, ויהודה ואפרים וחצי המנשה ע\"י יהושע בתוך א\"י, ונותרו שבעה שבטים שעדיין לא נטלו נחלתם, וגם לא הסכימו לקחת חלק בגורל כיוון שעדיין לא כבשו את המקומות, ורצו להתאחד יחד ללחום ולכבוש את כל המקומות שעדיין לא כבשו, אבל אם יצא גורלו של כל שבט שוב לא ירצו ללחום יחד."
          },
          {
            "hint": "",
            "question": "4. מה אומר יהושע לשבעת השבטים?",
            "answer": "עד אנה אתם מתרפים לבוא לרשת את הארץ אשר נתן לכם ה' אלוקי אבותיכם, והרי כוחכם עימכם, ולכן בחרו מכם שלושה אנשים מכל שבט והביאום אלי כדי שאחלק לכם הארץ וארשום לפי הנחלות, והגורל הסכים לכך."
          },
          {
            "hint": "",
            "question": "5. כיצד מיפו את הארץ?",
            "answer": "יהושע שלח את האנשים ששלחו מכל שבט שיתארו את הארץ, והבטיחם שיחזרו אליו לשלום, וכולם חזרו למחנה שילה. ושם הפיל יהושע את הגורל."
          },
          {
            "hint": "",
            "question": "6. מה בין ויעל הגורל לבין יצא הגורל שמשתנה בין שבט לשבט?",
            "answer": "י\"א שויעל הוא לשון מעלה, בשבט בנימין נאמר ויעל גורל מטה בני בנימין ואילו בבני שמעון נאמר ויצא הגורל וכן בזבולון אומר ויעל ואילו בשבט יששכר לשון ויצא, מעלתו של גורל שבט בנימין ששרתה שם השכינה אחר חלוקת הארץ בד' מקומות שבגורלו- במשכן שילה, בנוב, בגבעון, ובירושלים, וזבולון מעלתם שהחזיקו ביששכר שיעסוק בתורה במנוחה."
          }
        ]
      },
      "יט": {
        "": [
          {
            "hint": "",
            "question": "1. מדוע כפל הכתוב ואמר ויצא הגורל לשמעון למטה בני שמעון?",
            "answer": "ובשאר השבטים נאמר רק למטה השבט, אלא שנחלת שבט שמעון הייתה בשני מצרים, חלק אחד ט' ערים בתוך נחלת יהודה, והשני נטלו לחוד."
          },
          {
            "hint": "",
            "question": "2. מדוע יצא חלק מנחלת שמעון בתוך נחלת יהודה?",
            "answer": "י\"א כשם שבברכת משה נכלל שמעון בתוך ברכת יהודה, כך גם נחלתו, וי\"א מפני ששמעון ולוי היו היועצים בעוון מכירת יוסף, לכן אמר יעקב אחלקם ביעקב ואפיצם בישראל, שמבני שמעון יהיו מלמדי תינוקות ונפוצים בישראל, וכן שבט לוי לא קיבל נחלה משלו."
          },
          {
            "hint": "",
            "question": "3. מה הייתה מעלת יששכר?",
            "answer": "בני יששכר התרחקו מן הגאווה למרות שהיו ראש הסנהדרין וחכמים גדולים, ובני זבולון למדו מהם, ולא התגאו בעושרם, וגם הקב\"ה מלך מלכי המלכים, במקום שמוצאים גדולתו שם מוצאים ענוותנותו, ומשרתיו הראשונים הם מלאכי השרת, שאין ביניהם קנאה או גאווה או תחרות ובשעה שאומרים שירה לפני ה' חולקים כבוד זה לזה, כמו שאומרים בברכת יוצר, וכולם מקבלים עליהם עול מלכות שמים זה מזה ונותנים באהבה רשות זה לזה, והקב\"ה ברא את האדם להיטיב עימו למרות התנגדות המלאכים שהרי הוא עלול לגאווה ואנו עובדים בענווה רבה, ובכל זאת בחר הקב\"ה באדם, ומכל המין האנושי בחר בישראל מפני שממעטים עצמם."
          },
          {
            "hint": "",
            "question": "4. אצל מי היו הפירות המשובחים ביותר של א\"י?",
            "answer": "שבנחלתו של שבט נפתלי היו המשובחים ביותר מכל פירות א\"י ונקראו פירות גינוסר, ע\"ש מקום של גינות ופרדסים שהיו בעיר כינרת. ומדוע לא העלו מפירות גינוסר לירושלים? שלא יאמרו עולי הרגל אילו לא עלינו לירושלים אלא לשם פירות אלו דיינו, וכל מצווה צריכים לקיים לשם שמים ולא לשום הנאה אחרת."
          },
          {
            "hint": "",
            "question": "5. איזה מעלה נוספת הייתה לתחום נפתלי?",
            "answer": "שפירותיו היו ממהרים לבשל הפירות, והיו יקרים מכל הפירות וכולם קפצו לקנותם כדי לברך עליהם ברכת שהחיינו."
          },
          {
            "hint": "",
            "question": "6. מדוע יצאו בני דן לכבוש את לשם?",
            "answer": "כתב הרד\"ק שחלק נחלתם לא הספיק להם כיוון שנתרבו, לכן יצאו להילחם בלשם כדי לכובשה בימי עתניאל בן קנז, והעיר הזאת הייתה גדולה וטובה, ואחר שכבשוה קראו לה דן ע\"ש זקנם, ושם העיר בתחילה היה ליש כמבואר בספר שופטים, וקראו לה לשם שידעו שהיא עיר יקרה כמו האבן שבאבני החושן שנקראת לשם ובה היה חרות השם דן, ואח\"כ נתחרטו שקראו לה שם זה, וקראו לה דן."
          },
          {
            "hint": "",
            "question": "7. איזה נחלה נתנו ליהושע?",
            "answer": "על פי ה' נתנו לו את תמנת סרח בהר אפרים כפי ששאל, וכפי שהובטח לו ולכלב שייטלו בלא גורל, ואע\"פ כן נטל ע\"פ ה' מרוב ענוותנותו ולמרות היותו המנהיג והראש לכל ישראל."
          },
          {
            "hint": "",
            "question": "8. מדוע נקראת העיר בספר שופטים תמנת חרס?",
            "answer": "כי לפני שבא יהושע לשם היו פירות העיר הזאת יבשים כחרס ולאחר שבא יהושע לעיר השמינו פירותיה וגברה מתיקותם עד שהיו מסריחות מרוב שומן, וי\"א שפירותיה היו מתקיימים הרבה זמן כחרס."
          },
          {
            "hint": "",
            "question": "9. מדוע בחר יהושע בעיר הזאת?",
            "answer": "למרות שהייתה עיר קטנה רצה במקום זה שהיה על גבי הר כדי שיוכל להתבודד ולעבוד את השי\"ת, וכל אחד שהיה מבקש לזכות ברוח הקודש היה הולך להר אפרים."
          }
        ]
      },
      "כ": {
        "": [
          {
            "hint": "",
            "question": "1. מדוע מצווה ה' את יהושע על ערי המקלט הרי נצטוו ע\"י משה?",
            "answer": "אלא שכיוון שעדיין לא גמרו את הכיבוש, ויהושע ידע שערי המקלט צריך להכין אחר כיבוש וחלוקה, לכן ציווהו ה' להכין את ערי המקלט אע\"פ שעדיין לא נגמר כל הכיבוש."
          },
          {
            "hint": "",
            "question": "2. האם כל הורג בשוגג גולה לעיר המקלט?",
            "answer": "אם האדם זורק אבן לרה\"ר והורג שם אדם, אע\"פ שהיה בשוגג שזריקת האבן לא הייתה בכוונה להרוג, אין העיר קולטת אותו, שרוצח זה פושע הוא, כיוון שברה\"ר מצויים הרבה אנשים אסור היה לו לזרוק אבן, ורק מי שהוא כעין החוטב עצים ביער ונשמט הגרזן או נבקע מן העץ והרג הרי זה גולה."
          },
          {
            "hint": "יהושע כ,",
            "question": "3. מה החילוק בין שש ערי המקלט למ\"ב ערי הלווים שקולטות?",
            "answer": "המ\"ב ערים הם מתנה ללווים, ושש הערים הם רק פיקדון בידם, וגם שבמ\"ב ערי הלווים הרוצח מעלה שכר ישיבתו ללווים, ובשש ערי המקלט הם הפקר, והערים האלה צריך שיהיו בהם דיירים הרבה, שפעמים מתאספים הרבה גואלי גם ובאים להרוג הרוצחים, וכשרואים שיש בעיר הרבה תושבים הם נמנעים מלהרוג.<br>4. מדוע תלה הכתוב שיבת הרוצח בשוגג במות הכהן הגדול?"
          },
          {
            "hint": "",
            "question": "5. כיצד זה ששני שבטים וחצי בעבר הירדן נתנו ג' ערי מקלט ובא\"י ט' שבטים וחצי?",
            "answer": "והרי אין כאן חלוקה שווה במספר ערי המקלט, והגמ' במכות דף י\"א משיבה על כך שבעבר הירדן היו מרובים הרוצחים, ואע\"פ שעיר מקלט קולטת רק בשוגג הללו היו הורגים במזיד ואומרים שהיה בשוגג, ועוד טעם שבתחילה היו מקדימין לעיר המקלט כל הרוצחים בין מזידים בין שוגגים עד שיעמידו אותם לדין, והרמב\"ן כתב שיחד עם מ\"ב עיר שקיבלו הלווים שאף הם קולטות הרוצח הושוו כל השבטים בנתינה."
          },
          {
            "hint": "",
            "question": "6. למי נועדו ערי המקלט?",
            "answer": "לכל בני ישראל ולגר הגר בתוכם, וכל רוצח יכול לנוס לכל אחת מן הערים האלו, השלוש ערים שהפריש משה בעבר הירדן לא היו קולטות עד שהופרשו עוד שלוש בא\"י, כדכתיב שש ערי מקלט תהיינה, ואז כולם קולטות, ובבא מלך המשיח במהרה בימינו יפרישו עוד שלוש ערים בארץ הקיני והקניזי והקדמוני."
          },
          {
            "hint": "",
            "question": "7. מדוע צריך לעתיד לבוא להוסיף ערי מקלט הרי לא יישא גוי אל גוי חרב?",
            "answer": "ונראה כיוון שיש ריבוי גדול של האוכלוסייה בכל העולם כולו, ולכן יהיה ריבוי של הרוגים בשוגג, כמו שרואים לצערנו בזמנינו ע\"י תאונות דרכים."
          }
        ]
      },
      "כא": {
        "": [
          {
            "hint": "",
            "question": "1. כיצד נתחלקו שבט לוי?",
            "answer": "נתברר בפרשת נשא ששבט לוי נתחלק לארבע משפחות: בני אהרון, בני קהת, בני גרשון, ובני מררי, בני אהרון הם החשובים הם הכהנים שכל עבודת המקדש נעשית על ידם, הם מקריבים הקורבנות וזורקים הדם, ושאר שלושת המשפחות הם הלווים, ועבודתם להיות משוררים ושוערים ושומרי בית המקדש, שהיו אומרים שירה בשעה שהכהנים היו מקריבים קורבנות, ולא היו פחות מי\"ב לווים משוררים על הדוכן בכל יום ויום."
          },
          {
            "hint": "",
            "question": "2. מתי התכנסו ראשי אבות הלווים אל אלעזר הכהן ואל יהושע וראשי המטות?",
            "answer": "לאחר שנבנה מקדש שילה ונקדש, והביאו לשם את ארון ברית ה', והתחילו הכהנים והלווים לעבוד שם את עבודת הקודש, התכנסו ראשי אבות הלווים היינו ראשי ארבע המשפחות וביקשו שכל ישראל ייתנו להם בתים לדור בהם ושדות למקניהם."
          },
          {
            "hint": "",
            "question": "3. מדוע שתקו הלווים בימי משה כשחלק את עבר הירדן?",
            "answer": "הם לא שתקו מפני שויתרו על המגיע להם אלא כל זמן שלא נבנה המשכן בשילה היה מותר להקריב בבמות בכל מקום מחוץ למשכן, לכת שתקו, ועוד שעדיין לא היה מקום לשכינה, אם כן כיצד היינו יכולים לבקש מקום לעצמנו, אבל עכשיו שכל הקורבנות מובאים למשכן וגלוי לכל שאנו משרתי ה', לכן באנו עתה לבקש לנו את המ\"ח ערים ומגרשהם, ועוד טענה הייתה להם שזו אחת מתרי\"ג מצוות, ואין אנו בעלים לוותר עליהם."
          },
          {
            "hint": "",
            "question": "4. כיצד נתנו בני ישראל את הערים ללווים?",
            "answer": "כל שבט היה צריך לתת ד' ערים, אלא שיהודה בנימין ושמעון נתנו י\"ג ערים, ואפרים וחצי מנשה ודן נתנו עשר ערים, ויששכר וחצי שבט המנשה ואשר נתנו י\"ג ערים, וראובן גד וזבולון נתנו י\"ב ערים, הנתינה הייתה לפי מניין האוכלוסין של השבטים וכפי החלק שקיבלו, ונמצא שהיו ארבע חלוקות."
          },
          {
            "hint": "",
            "question": "5. כיצד חילקו הלווים את הערים ביניהם?",
            "answer": "הפילו גורל כדי לדעת לאיזה משפחות יפלו הערים האלה, וכתבו ארבע פתקאות וכתבו על כל פתק שם של משפחה אחת מן הארבע והטילו הפתקאות לתוך תיבה, ואח\"כ כתבו ארבע פתקאות שבכל אחת היה כתוב שם החבורה מד' החבורות של ישראל ונתנום בתיבה, ואח\"כ עלה בגורל הראשון בני קהת וכנגדה פתקא של יהודה שמעון ובנימין י\"ג ערים, לבני אהרון, ולשאר בני קהת פתקא של אפרים ודן וחצי מנשה, ולבני גרשון ממטה יששכר ואשר וחצי מנשה בבשן, ולבני מררי ממטה ראובן וגד וזבולון."
          },
          {
            "hint": "",
            "question": "6. כמה ניסים נעשו בגורלות בני לוי?",
            "answer": "בני ישראל נתנו בעין יפה ערים מרווחות שיוכלו לדור שם בהרווחה, ויצא הגורל למשפחות לוי כפי מעלתם, בני אהרון שקדושתם יתירה עלה גורלם בחלק יהודה שמהם יצאו מלכים, וגם בחלקו נבנה ביהמ\"ק, והגורל השני יצא לשאר בני קהת שהם שניים במעלה כי הם נושאי הארון בכתף ועלו בגורל אפרים שהיו מהחשובים שבשבטים ויהושע היה צאצאו, והגורל השלישי לבני גרשון שהיו ממונים על האוהל ומכסהו, ובני מררי שהיו אחרונים במעלה רוב עריהם היו בעבר הירדן."
          },
          {
            "hint": "",
            "question": "7. כאן כתוב שחברון ניתנה לבני אהרון והרי למדנו לעיל שניתנה לכלב?",
            "answer": "והכתוב עונה ואת שדה העיר וחצריה נתנו לכלב, דהיינו העיר חברון עצמה עיר המקלט ניתנה לבני אהרון, ולכלב ניתן רק שדה העיר וחצריה."
          },
          {
            "hint": "",
            "question": "8. את כל אויביהם נתן ה' בידם- על איזה אויבים קאי?",
            "answer": "על שני מיני אויבים הן על אלו שנלחמו עימם וניצחום היינו הל\"א מלכים, והן על אלו שעדיין לא כבשום ולא עמד בהם רוח להילחם, ולכן וינח ה' להם מסביב מכל אויביהם."
          },
          {
            "hint": "",
            "question": "9. שלושה דברים טובים עשה הקב\"ה בעניין מתנת הארץ?",
            "answer": "ראשית הארץ עצמה, שנית השפיע על ישראל רוב חסד ששלח שפע ביבול והרווה את הארץ בטללים וגשמים, ושלישית שנתן להם מנהיגים שינהיגו את ישראל בדרך התורה והמצוות, לכן אומר הכתוב לא נפל דבר מכל הדבר הטוב אשר דיבר ה' אל בית ישראל, הכל בא."
          }
        ]
      },
      "כב": {
        "": [
          {
            "hint": "",
            "question": "1. כיצד שלח יהושע את בני ראובן וגד וחצי המנשה למקומותיהם בעבר הירדן?",
            "answer": "כיוון שהם קיימו את התנאי שהתנה עמם, ונשארו מעבר לתנאי עד אחר החלוקה, יהושע משבח את הנהגתם הטובה וחלק להם כבוד מרובה, וגם הם חלקו כבוד ליהושע ולא חזרו למקומן עד שקיבלו רשות מיהושע לילך."
          },
          {
            "hint": "",
            "question": "2. איזה דברי חיזוק אומר יהושע לראובני ולגדי ולחצי המנשה?",
            "answer": "כיוון שהיו במקומות רחוקים, חיזקם יהושע לשמור ולעשות את מצוות ה' ולהגות בתורתו, ובל יטעו שהברכות והקללות והתוכחות מכוונים רק לתושבי א\"י, וכשם שא\"י לא ניתנה לנו אלא בתנאי שנקיים התורה והמצוות אף חלקכם בעבר הירדן ניתן לכם בתנאי זה, ועוד אתם צריכים שמירה יתירה בהיותכם דרים בחו\"ל, והעיקר לעבוד את ה' בכל לבבכם ובכל נפשכם."
          },
          {
            "hint": "",
            "question": "3. מהם ארבע כיתות בענייני תפילה?",
            "answer": "כת המקובלים- המתפללים בכוונת הסוד שתפילתם משולה ליין ושמן.<br>כת שנייה- תפילת ת\"ח שתפילתם משולה לדבש, ומכוונים פירושי המילות.<br>כת שלישית- בעלי בתים יראי שמים, אע\"פ שאינם מבינים פירושי התפילות אבל התיבות שגורות בפיהם ומתפללים בכוונת הלב.<br>כתב רביעית- אלו שאינם יודע לא הכוונה ולא הלשון, ובאים לבית הכנסת לדבר דברים בטלים וסבורים שבזה יוצאים ידי חובתם, ויש בזה זלזול כלפי שמיא.<br>ויהושע חיזק את הראובני והגדי וחצי המנשה שיתפללו כיאות בהיותם בחו\"ל, ותהיה תפילתם במקום התמידין."
          },
          {
            "hint": "",
            "question": "4. מדוע חילקו את שבט מנשה לשניים?",
            "answer": "רק בני גד ובני ראובן בלבד ביקשו ממשה רבנו ע\"ה לתת להם חלקם בעבר הירדן המזרחי, אבל שבט מנשה לא ביקשו זאת, ומשה רבנו הוא שחילקם לשניים אחד בבשן בעבר הירדן, ואחד בא\"י ע\"י יהושע, ונתבאר לעיל הטעם מדוע חילקם, והנה יש עוד טעם כדי להראות לכל שאע\"פ שחציים בחו\"ל וחציים בארץ מכל מקום שבט אחד הם, כך הם גם שני השבטים גד וראובן מכלל השבטים."
          },
          {
            "hint": "",
            "question": "5. מדוע מברך יהושע את שבט המנשה לחוד?",
            "answer": "כיוון שלא ביקשו חלק בעבר הירדן אלא משה נתן להם בכל כורחם, ראה יהושע לברכם, ועוד שבא\"י קל יותר לשמור את התורה שאווירה מועיל, ועוד שהיא תחת השגחת השי\"ת ועיני ה' בה תמיד, לא כן בחו\"ל."
          },
          {
            "hint": "",
            "question": "6. מה קרה כאשר חזרו למקומם בני גד וראובן וחצי המנשה?",
            "answer": "פגשו במלחמה שנערכה בין משפחות יטור נפיש וקדמה בני ישמעאל, לבין בניהם שנשארו בעריהם, וכיוון שחלפו ארבע עשרה שנה והבנים שלהם גדלו היה קשה להם לזהותם, ונתן הקב\"ה בלבם להתפלל תפילת עננו אלוקי אברהם אלוקי יצחק ואלוקי יעקב, וכך צעקו בקול, וכששמעו אבותיהם הכירו בהם שהם בניהם, והצטרפו אליהם וניצחו את אויביהם, ונטלו מהם שלל רב."
          },
          {
            "hint": "",
            "question": "7. מדוע בנו מזבח בגלילות הירדן בארץ כנען?",
            "answer": "למרות שהיה להם געגועים לביתם לאחר י\"ד שנה, בכל זאת חיבת א\"י גם לא נתנה להם מנוח, ומחמת צער הפרידה מא\"י החליטו לבנות מזבח המכוון כנגד המזבח בשילה, ובנו אותו בעבר המערבי שלא על מנת להקריב עליו קורבנות, שהרי ידעו שמשהוקם המשכן בשילה נאסרו הבמות, אלא כוונתם הייתה לשם שמים, ועוד טעם למען בניהם שלא יחשבו שהם מופרשים מכלל ישראל לכן בנו מזבח שישמש סימן שאע\"פ שבגופם הם בעבר הירדן בנפשם הם בא\"י."
          },
          {
            "hint": "",
            "question": "8. מה הלשה\"ר שסיפרו על בני גד וראובן וחצי המנשה?",
            "answer": "באו והודיעו לבני ישראל ששבטים אלו בנו מזבח, ונתנו להבין שנתכוונו להקריב עליו קורבנות, בתחילה אמרו שהם בנו המזבח לפני שהגיעו לבתיהם וזה סימן שבנאוהו לשם קורבנות, שאילו בנאוהו לשם סימן היו צריכים לבנותו בהגיעם לבתיהם, ועוד שבנאוהו בארץ כנען שזה סימן שרצו שיתקבלו הקורבנות."
          },
          {
            "hint": "",
            "question": "9. כיצד הגיבו בני ישראל?",
            "answer": "ויקהלו כל עדת בני ישראל שילה, לעלות עליהם לצבא, בני ישראל כעסו בשביל שני דברים, האחד שבנו מזבח לחוד, שזה סימן שדעתם להיבדל בכלל ישראל ועלולים להקים משכן לעצמם, ועוד שעברו על הכתוב בתורה משהוקם המשכן אסור להקריב קורבנות בכל מקום, מחוץ למשכן."
          },
          {
            "hint": "",
            "question": "10. מדוע לא נזכרו יהושע והזקנים בקבלת לה\"ר?",
            "answer": "י\"א שהשומעים מהמלשינים הוצתו מיד באש קנאת ה' צבאות, ולא היו יכולים להמתין אפילו שעה קלה עד שישאלו את יהושע, וי\"א שלא ייתכן כדבר הזה ויהושע והסנהדרין ידעו על כך."
          },
          {
            "hint": "",
            "question": "11. מי השליחים ששולחים בני ישראל אל בני גד וראובן וחצי המנשה?",
            "answer": "את פנחס בן אלעזר הכהן ועשרה נשיאים עימו להודיע שפניהם לשלום, וציוו אותם לדבר בחוכמה שידעו אמיתת הדבר, וציוו אותם תחילה לדבר אל ראובן לחוד, ואל בני גד לחוד, ואל חצי המנשה לחוד, ואח\"כ ישוו דבריהם."
          },
          {
            "hint": "",
            "question": "12. מה אומרים השליחים לבני גד וראובן וחצי המנשה?",
            "answer": "אנשים מעטים אנחנו ואין אנו ראויים לומר תוכחה לכם שאתם הרבים, אבל דעו שאנו שלוחיהם של יהושע ובני ישראל וכל מה שנאמר דבריהם הם והם מתלוננים ושואלים מה המעל אשר מעלתם באלוקי ישראל בין אם התכוונתם לשם שמים ובין אם כוונתם לע\"ז ח\"ו, הרי עשיתם בזה מעשה מעילה שנאסרו הבמות אחר הקמת המשכן, והם שואלים מה כוונתם בזה, ואפילו כוונתכם לשמים עשיתם מעל שאתם נפרדים מכלל ישראל שרצונכם להיות אומה נפרדת."
          },
          {
            "hint": "",
            "question": "13. מה עונים בני גד וראובן וחצי המנשה?",
            "answer": "אנחנו מאמינים בני מאמינים ומאמינים באמונה שלמה, כי ה' הוא האלוקים, בעוה\"ז ובעוה\"ב ואין עוד מלבדו היודע מחשבות האדם, והוא יודע שאנו נקיים מכל עוון, והמזבח שעשינו במחשבה טובה עשינו."
          },
          {
            "hint": "",
            "question": "14. מדוע דיברו אל הנשיאים בלבד ולא אל פנחס הכהן?",
            "answer": "י\"א שלא היו צריכים להסביר לפנחס כי ה' בוחן כליות ולב ויודע האמת, ורק להוציא מלב ישראל החשד היו צריכים לדבר אל הנשיאים, וי\"א כיוון שעמדו לדבר דברים קשים, לא רצו לדבר על כך עם הכהן הגדול. ואת המזבח בנינו מכמה חששות שהיה בלבנו, חשש ראשון שעזבנו את הארץ הקדושה ובנו לדור בחו\"ל, ולכן בנינו המזבח הזה שלא נבוא להתרחק מעבודת השי\"ת, חשש שני שאם בנינו יעלו לשילה להקריב קורבנות יאמרו להם בניכם מה לכם ולאלוקי ישראל, והרי ה' נתן גבול בינינו לביניכם, ואתם נפרדתם מאתנו, ומן הארץ הקדושה ואין לכם חלק באלוקי ישראל, ושלא יכשלו בנינו ויחשבו שדברי טעם הם, וכדי להימלט מן הסכנה הזאת עשינו תיקון זה בכוונה שלא להקריב עליו קורבנות, כדי שיתפרסם הדבר שמשעה שהוקם המשכן בשילה אסור להקריב קורבנות במקום אחר."
          },
          {
            "hint": "",
            "question": "15. מה משיב פנחס בן אלעזר בשם הנשיאים?",
            "answer": "היום ידענו כי בתוכנו ה' ולא תוסר ההשגחה מאתנו כי לא מעלתם בה' במעשה המזבח, ואדרבה עלינו להודות לכם על בניית המזבח שעשיתם שישמש אות וסימן לבנינו שלא ירחיקו את בניכם מכלל ישראל."
          },
          {
            "hint": "",
            "question": "16. מה עושים בני ישראל כששומעים את תשובת שלוחיהם?",
            "answer": "שמחו ונתנו שבח והודאה לשי\"ת על שמנעם משפיכות דמים, שהרי כל כוונתם הייתה לקנאות ה' צבאות, ושמחו שכוונת בני ראובן ובני גד וחצי המנשה הייתה לשם שמים, ושיבחו את ה' על שנתן בלבם שלא לצאת מיד למלחמה אלא לשלוח השליחים."
          },
          {
            "hint": "",
            "question": "17. מה עשו בני ראובן ובני גד כדי שלא תצא תקלה בעתיד ע\"י המזבח?",
            "answer": "ויקראו לו עד, כי עד הוא בינותינו כי ה' הוא האלוקים, ובכך יתפרסם בכל ישראל שבנו המזבח לשם שמים, ולא למרוד ח\"ו."
          },
          {
            "hint": "",
            "question": "18. מדוע לא דנו בני ישראל את שני השבטים וחצי לכף זכות?",
            "answer": "שהדין לדון לכף זכות נאמר רק כשאדם נזהר תמיד שלא לעשות דבר המעורר חשד, אלא שפעם אחת עשה מעשה שעורר חשד, אבל כאן הרי בנו המזבח בפרהסיא ולא הקריבו עליו קורבנות, והיה מקום לחשוד שמתכוונים לע\"ז, והיו צריכים לעשות שום סימן, שיכירו שכוונתם לשמים."
          }
        ]
      },
      "כג": {
        "": [
          {
            "hint": "",
            "question": "1. מדוע לא זכה יהושע להיות בריא ורענן עד יום מותו כמשה רבו?",
            "answer": "כתוב ויהושע זקן בא בימים ולא כמשה שלא נס ליחו ולא כהתה עינו, וחי ק\"י שנה, עשר שנים פחות ממשה, לפי שנתרשל בכיבוש הארץ- מעם לועז."
          },
          {
            "hint": "",
            "question": "2. כיצד מנחם יהושע את בני ישראל ומחזקם כשקרבים ימיו למות?",
            "answer": "אין לכם להצטער הרבה ואל יפול רוחכם שקרבו ימי למות כי ה' הוא הנלחם לכם, וגם הנחלות שעדיין לא נכבשו חולקו ע\"פ הגורל ע\"פ ה', ולכן ה' אלוקיכם יהדוף אויביכם מפניכם, אף כשישמעו שהמצביא שלהם נסתלק מן העולם לא יעיזו להילחם בכם, ובתנאי שתשמרו לעשות את כל הכתוב בתורה לבלתי סור ימין ושמאל."
          },
          {
            "hint": "",
            "question": "3. כיצד זה שאיש אחד ירדוף אלף דלא כנאמר בפרשת חוקותי?",
            "answer": "דשם נאמר ורדפו מכם חמישה מאה, אלא שמדובר בצדיקים לא גמורים, אבל בצדיקים גמורים אחד מכם ירדוף אלף."
          },
          {
            "hint": "",
            "question": "4. ונשמרתם מאוד לנפשותיכם לאהבה את ה' אלוקיכם- לבאר?",
            "answer": "זהו ציווי יסודי באמונתנו לאהוב את ה' בכל לבבנו ובכל נפשנו, ובכל מאודנו, ויש לשמור את המצוות לא כדי לנצח את האויבים ולמצוא מרגוע בארץ, אלא לשמירת נפשותיכם, וכשם שאנו נשמרים שלא לבוא לידי סכנת נפשות כך צריכים לשמור את התורה, וכל השומר את התורה כך סופו לבוא לקבלת שכר."
          },
          {
            "hint": "",
            "question": "5. מה הסכנה הרובצת אם יסורו ולו רק מעט מדרך התורה?",
            "answer": "סופן להידבק בעמים שמסביבם ולהתחתן עמם, ולהתערב בהם, אע\"פ שבתחילה יקבלו מרותכם, אבל אח\"כ ינערו עולכם מעליכם והיו לכם לפח ולמוקש וכקוצים בעיניכם."
          },
          {
            "hint": "",
            "question": "6. במה מזהיר יהושע את בני ישראל יותר מאזהרת משה בפרשת מסעי?",
            "answer": "שם נאמר שאם לא תורישו את יושבי הארץ מפניכם והיו לכם צרות מהם, אבל לא נאמר שיאבד ע\"י כך מן הארץ, וכאן מזהיר אותם יהושע שסופם ליאבד מעל האדמה הזאת."
          }
        ]
      },
      "כד": {
        "": [
          {
            "hint": "",
            "question": "1. מדוע כינס יהושע את העם פעם שניה?",
            "answer": "י\"א שבפעם הראשונה כינס על דעת עצמו, והמעמד הזה היה ע\"פ ציווי השם, וי\"א שכיוון שבני ישראל לא השיבו על דברי התוכחה והמוסר, ויהושע לא ידע את לבם את קיבלו דבריו או לא, לפיכך כינס אותם לומר להם דברים כאלו שבהכרח יצטרכו להשיבו, ומתוך תשובתם ידע מה שבלבם. וי\"א שהמעמד הראשון בא על שני דברים לחזק את העם בהמשך הכיבוש בשאר א\"י, ושלא יתחתנו עם גויי הארץ, והמעמד הנוכחי עבור שמירת התורה והמצוות אסף את כל העם ולא רק את הזקנים וגדולי ומנהיגי ישראל שכינס במעמד הראשון, וי\"א שלמד ממשה רבו שעשה כן."
          },
          {
            "hint": "",
            "question": "2. מדוע הכינוס היה בשכם ולא בשילה כבראשונה?",
            "answer": "טעם ראשון- ראה יהושע שקרבו ימיו למות ולא רצה להתרחק מעירו תמנת סרח שהייתה סמוכה לשכם, לכן כינס את העם בשכם.<br>טעם שני- כיוון שראה יהושע שבחר הקב\"ה בהר גריזים והר עיבל שהיו בשכם לומר עליהם את הברכות והקללות ולכרות עימם הברית אף הוא בחר בשכם.<br>טעם שלישי- מצינו באברהם אבינו שנכנס לא\"י לא נתעכב בשום מקום אלא בשכם, כדאיתא בפרשת לך לך, וגם הנחלה הראשונה שקנה יעקב אבינו בא\"י היה בשכם, כדאיתא בפרשת וישלח.<br>טעם רביעי- בשכם עשה הקב\"ה נס גדול ליעקב ובניו לאחר שנקמו שמעון ולוי באנשי שכם חשש יעקב שמא יקומו עליו כל האומות וילחמו בו, ועשה הקב\"ה נס שנכנס מורא בלבם ולא עשו דבר."
          },
          {
            "hint": "",
            "question": "3. כמה חסדים מונה יהושע שהקב\"ה עושה לעמו?",
            "answer": "חסד ראשון- בעבר הנהר ישבו אבותיכם מעולם, תרח אבי אברהם ואבי נחור ויעבדו אלוהים אחרים, ובכל זאת קירבנו הקב\"ה והוציאנו מבין עובדי האלילים ולקח את אברהם אבינו, והביאו לארץ כנען שאווירה טוב מאוד לקנות שכל ודעת כדאיתא בגמ' דאווירה דא\"י מחכים.<br>חסד שני- שהשכין הקב\"ה את אברהם אבינו בארץ כנען כדי שתשרה עליו הנבואה שאינו דומה נבואת חו\"ל לנבואת א\"י שהיא באספקלריה המאירה.<br>חסד שלישי- שבכל מקום שהלך אברהם אבינו בארץ כנען לא היה לו צער, אע\"פ שכל האומות היו עובדי ע\"ז, לא עמד איש בפניו לומר לו מה מעשיך כאן אם אין אתה מאמין באלילינו, לא נתקבצו להילחם בו להורגו או לשולח למקומו וכולם נאלמו דום ולא העיזו לפתוח פיהם נגדו, ואף חלקו לו כבוד גדול, כמו שמצינו אצל בני חת שאמרו לו נשיא אלוקים אתה בתוכנו.<br>חסד רביעי- בזכות שהתהלך אברהם בארץ לאורכה ולרוחבה זכו בניו לשלוש טובות גדולות, האחת שכבשו בנקל את הארץ, וקנו אותה בחזקה שהתהלך בה אברהם, וההבטחה לאברהם נתקיימה בבניו ולא קלקל החטא.<br>חסד חמישי- שהוליד אברהם בן לזקנתו.<br>חסד שישי- שיצחק הוליד את יעקב ועשו בדרך נס.<br>חסד שביעי- שנתן לעשו את הר שעיר, שלא יהיה לו פתחון פה על א\"י.<br>חסד שמיני- יעקב ובניו ירדו מצרימה לקיים גזירת בין הבתרים, וע\"י כך יזכו לקבל התורה.<br>חסד תשיעי- ע\"י הירידה למצרים נתפרסם שיעקב בלבד הוא בכלל זרע יצחק ובו נתקיימה הגזירה כי גר יהיה זרעך בארץ לא להם."
          },
          {
            "hint": "",
            "question": "4. מה החסדים שעשה השם עם בני יעקב?",
            "answer": "עד עכשיו נתבארו החסדים שעשה הקב\"ה עם האבות, ועתה יבוארו החסדים שעשה עם בניו של יעקב:<br>החסד הראשון- שהוציאנו ממצרים ע\"י משה ואהרון באותות ובמופתים, ובכבוד.<br>החסד השני- שכל הילדים שנולדו בשדות לנשים הצדקניות ונבלעו באדמה וכן אותם ילדים שהוטלו לנהר, כשנגאלו בני ישראל באו גם הם עימם, והם אלו שנכנסו לא\"י עם יהושע, שלא נגזרה הגזירה במדבר אלא על אלו שהיו מבני כ' ומעלה.<br>חסד שלישי- נס קריעת ים סוף.<br>חסד רביעי- שטיבע הקב\"ה המצריים בים וראו ישראל נקם באויביהם, שהם הטילו ילדי ישראל לתוך המים אף הקב\"ה טיבעם במים.<br>חסד חמישי- שהוליך עמו במדבר ימים רבים, וידוע שהמדבר מקום נחשים ועקרבים, ולא מקום זרע, לזרוע שם חיטה ושעורה, מקום שאין איש עובר שם ולא דרים שם, ובכל זאת היינו שם ימים רבים, והוריד הקב\"ה מן מן השמים והקיפם בענני כבוד במשך ארבעים שנה.<br>חסד שישי- מסר את עוג וסיחון מלכי האמורי ביד ישראל.<br>חסד שביעי- שלא נתן לבלעם לקלל את ישראל, ואדרבה, בירך אותם."
          },
          {
            "hint": "",
            "question": "5. מה הברכות שבלעם ביקש לקלל וה' הפך הקללות לברכות?",
            "answer": "ברכה ראשונה- מה טובו אוהליך יעקב משכנותיך ישראל, שבלעם ביקש לומר שלא יהיו לישראל בתי כנסיות ובתי מדרשות.<br>ברכה שנייה- שנתכוון בלעם לקלל שלא תשרה שכינה בתוכם, והקב\"ה הפך הקללה ואמר משכנותיך ישראל.<br>ברכה שלישית- כנחלים נטיו, שכוונת בלעם הרשע הייתה לקלל שתיפסק מלכותם, והקב\"ה הפך בפיו הקללה לברכה שתהא מלכותם כנחל נובע שאינו פוסק לעולם, לכן כשהיו מושחים מלך בשמן המשחה היו מושחים אותו על יד הנהר.<br>ברכה רביעית- כגנות עלי נהר, שכוונת בלעם הייתה לקלל את ישראל שלא יהיו להם גנות ופרדסים והקב\"ה נתן בפיו ששדותיו וכרמיו יהיו רוויים כגנות העומדים ליד נהר.<br>ברכה חמישית- כאוהלים נטע ה', שכוונת בלעם הרשע הייתה לקלל שלא יעלה מהם ריח המצוות, והקב\"ה הפך שכמו הבשמים שנטע ה' בגן עדן כן יהיה עולה מהם ריח המצוות.<br>ברכה שישית- כארזים עלי מים, שבלעם ביקש שיהיו ישראל מושפלים עד עפר, והקב\"ה נתן בפיו שיהיו גבוהים ונישאים.<br>הברכה השביעית- יזל מים מדליו, שביקש לקלל שמלכותם לא תימשך, ונתן הקב\"ה בפיו שיהיו מלכים ובני מלכים.<br>הברכה השמינית- וזרעו במים רבים, שביקש לקלל שמלכי ישראל לא ישלטו על האומות, והקב\"ה הפך זאת שמלכי ישראל יצליחו כמו זרעים הסמוכים למים רבים.<br>הברכה התשיעית- וירם מאגג מלכו, שביקש לקלל שמלכי ישראל לא ישלטו על מלכי האומות, והקב\"ה הפך שישלטו על עמלק ויהרגו מלכו.<br>הברכה העשירית- ותינשא מלכותו, שביקש לקלל שלא תהא למלכות ישראל כוח התנשאות, והקב\"ה נתן בפיו בתיבות ותינשא מלכותו."
          },
          {
            "hint": "",
            "question": "6. איזה חסדים נוספים מזכיר יהושע?",
            "answer": "חסד שמיני- כל הניסים שעשה בימיהם במעבר הירדן, כיבוש יריחו, והמלחמות.<br>חסד תשיעי- הניצחון בגבעון על חמשת מלכי האמורי.<br>חסד עשירי- ששלח את הצרעה להשמיד את ז' האומות."
          },
          {
            "hint": "",
            "question": "7. מדוע לא יכולים הגויים לומר לבני ישראל לסטים אתם?",
            "answer": "שהרי לא כבשו בדרך הטבע אלא בדרך נס, וזו הוכחה שהקב\"ה ברצונו נותנה וברצונו נוטלה ונותנה למי שרצונו חפץ, ורצה הקב\"ה שתירשו ארץ זרועה וערים בנויות כרמים וזיתים נטועים, וכל זאת כדי שתעסקו בתורה."
          },
          {
            "hint": "",
            "question": "8. מדוע אומר יהושע לעם להסיר הע\"ז הרי דורו עבד את ה' כל ימיו?",
            "answer": "יהושע חשש שמא לקחו מן השלל פסילי כסף וזהב של אויביהם, שידוע שתאוות הבצע טבועה בלב האדם, ויש אנשים שמסכנים עצמם בכדי להציל כספם, לכן מזהירם על כך ומצווה שיתחזקו ביראה ויעבדו את ה' בתמימות ובאמת לא מיראת העונש והצפייה לשכר, ואם רע בעיניכם לנטוש הע\"ז דעו שע\"י כך תעזבו לגמרי את עבודת השם ותעבדו ע\"ז ועליכם לבחור את מי תעבדון."
          },
          {
            "hint": "",
            "question": "9. מה עונה העם ליהושע?",
            "answer": "ויען העם ויאמר חלילה לנו מעזוב את ה' לעבוד ע\"ז, נעבוד את ה' תמיד כי ה' אלוקינו הוציאנו ממצרים מבית עבדים אשר עשה לעינינו את כל האותות הגדולים וישמרנו בכל הדרך אשר הלכנו בה, ויגרש את כל העמים יושבי הארץ מפנינו, ויהושע אומר להם כי ה' אלוקים קדושים הוא, והוא מתעב טומאת ע\"ז, ולא יישא לפשעכם ולחטאותיכם, ויענו העם רק את ה' יתברך נעבוד ונעשה מצוותיו אשר ציוונו, בפעם הראשונה אמרו את ה' נעבוד במידת הרחמים, ובפעם השנייה הוסיפו שיעבדו אף במידת הדין."
          },
          {
            "hint": "",
            "question": "10. מדוע היה צריך יהושע לכרות ברית עם העם אחר שמשה כרת עימם ברית?",
            "answer": "ואף יהושע כבר כרת עימם ברית בהר גריזים והר עיבל, אלא דכאן קיבלו על עצמם לעבוד את בוראם מתוך הכרה עצמית של בוראם, ועוד קיבלו על עצמם לעבוד את השם בין שינהג עימם במידת הרחמים ובין שינהג עימם במידת הדין."
          },
          {
            "hint": "",
            "question": "11. ויכתוב יהושע את הדברים האלה בספר תורת האלוקים- לבאר?",
            "answer": "י\"א דקאי על דברי התוכחה והקבלות של ישראל שכתבם יהושע על ספר, והניחם על יד ספר התורה כזיכרון לדורי דורות, וי\"א דקאי על ספר יהושע שהוא סמוך לספר התורה, ולאחר שמסיימים לקרות בתורה קורין ביהושע."
          },
          {
            "hint": "",
            "question": "12. מה עשה יהושע עם האבן הגדולה?",
            "answer": "באותו יום שכרת ברית עם ישראל, הקים מצבה גדולה תחת מזוזת הפתח שבמשכן, ששם היה הארון, והייתה האבן בולטת הרבה בחוץ. כדי שיזכרו בני ישראל את הברית שכרת עימם יהושע."
          },
          {
            "hint": "",
            "question": "13. היכן קברו את בני יעקב?",
            "answer": "בשעה שנתן יהושע לישראל ללכת כל אחד לנחלתו, עסק כל שבט ושבט בקבורת עצמות אבי שבטו, שכל שבט נשא עימו את ארונו של אבי השבט, בעבר הירדן המזרחי קברו את ראובן וגד על יד העיר רומיא, ואת שמעון קברו בעיר מידבא, ואת לוי במגרשי העיר שנתנו ללווים, ואת יהודה בעיר צבייא סמוך לבית לחם, ואת יששכר וזבולון קברו בעיר צידון רבה, בחוף הים הגדול, וי\"א שהיא סמוכה ליפו, וקברו של זבולון תחת גג וסמוך לו בית כנסת גדול, ואת דן קברו באשתאול, ואת נפתלי ואשר קברו בקדש, ואת בנימין קברו בירושלים נגד היבוסי."
          },
          {
            "hint": "",
            "question": "14. מדוע נקרא יהושע עבד ה' במותו?",
            "answer": "י\"א כדי לסתום פיותיהם של ליצני הדור שהיו יכולים לומר שמידת ימיו של יהושע היו ק\"כ שנה כמו שנותיו של משה ע\"ה, ונתקצרו בעשר שנים בודאי מפני שחטאיו גרמו לו, וי\"א שנתקצרו ימיו בגלל שנתרשל בכיבוש הארץ, שטעה בהיותו סובר שככל שישתהה בכיבוש הארץ כן יאריכו ימיו, וכיוון שהקב\"ה פורע מידה כנגד מידה נתמעטו ימיו."
          },
          {
            "hint": "",
            "question": "15. היכן נקבר יהושע?",
            "answer": "ויקברו אותו בגבול נחלתו בתמנת סרח אשר בהר אפרים במקום שהיה קבור אביו, וגדלים שם אילנות יפים, האחד חרובים והשני תאנים."
          },
          {
            "hint": "",
            "question": "16. מנין למתעצל בהספדו של חכם שראוי לקוברו בחיים?",
            "answer": "איתא במסכת שבת דף צ\"ה שרגש עליהם ההר להורגם על שנתעצלו ישראל להספיד את יהושע כראוי לו, והיה זה מידה כנגד מידה, שהם עסקו בחרישה וזריעה ועבודת האדמה, לכן התגעשה עליהם הארץ, ועוד כשם שהאדם לא מצטער על קיצור ימיו של החכם, גם ימיו מתקצרים."
          },
          {
            "hint": "",
            "question": "17. עד מתי עבדו ישראל את ה' בלב שלם?",
            "answer": "כל ימי יהושע וכל ימי הזקנים אשר האריכו ימים אחרי יהושע, וזאת לשתי סיבות. האחת- שהיו יראי שמים ובושים לחטוא, ושנית הזקנים ידעו את כל הניסים והנפלאות שעשה הקב\"ה עם ישראל, וזה מה שכתוב בפסוק אשר ידעו את כל מעשה ה' אשר עשה לישראל."
          },
          {
            "hint": "",
            "question": "18. מדוע לא השביע יוסף את בניו להעלות עצמותיו ממצרים לא\"י כשיגאלו?",
            "answer": "כפי הנראה חשב בלבו שמא לא יהיה בידם לקיים צוואתו ולכן לא השביעם, ובזמן יציאת מצרים היו עסוקים כל ישראל בביזת מצרים, ומשה רבנו עסק בעצמותיו של יוסף, וחיפש בכל מצרים שלושה ימים ושלושה לילות עד שמצא את סרח בת אשר שנשארה מן הדור ההוא, והראתה לו את הארון, וי\"א שמצרים עשו ארון של עופרת והטילו בו את עצמות יוסף לתוך הנילוס כדי שיתברכו מימיו ועמד משה על שפת הנהר וצעק בקול יוסף, יוסף השבעת את ישראל ואמרת שאם יפקוד השי\"ת אותנו נוציא את עצמותיך מכאן, ועכשיו הגיעה שעת הגאולה ואין אנו יכולים להוציאך מכאן, מיד צף הארון ועלה למעלה, וי\"א שכתב משה שם המפורש ע\"ג חרס והטילו למים ומיד צף הארון."
          },
          {
            "hint": "",
            "question": "19. מדוע כתוב בפסוק שבני ישראל העלו את עצמות יוסף ממצרים הרי משה העלה?",
            "answer": "איתא במסכת סוטה פ\"ק שכל העוסק במצווה ולא גמרה ובא אחר וגמרה נקראת על שמו, ואע\"פ שמשה רבנו לא נתרשל אלא לא היה לגמור המצווה מחמת הגזירה שנגזרה עליו שלא להיכנס לא\"י, מ\"מ נקראת על שמם, אומנם השכר יהיה שלו, כדאיתא בשמו\"ר פ\"ב חכם לב ייקח מצוות ושכרך גדול משכר יוסף שקבר את אביו יעקב, שהרי משה לא היה מחויב להתעסק בעצמות יוסף שאינו בנו ולא בן בנו, ובכל זאת נתעסק בקבורתו, אף, הקב\"ה מבטיח שיתעסק בקבורתך, כי מחשבה טובה מצרפה הקב\"ה למעשה."
          },
          {
            "hint": "",
            "question": "20. מהם שלושת המקומות שאין הגויים יכולים לטעון כנגדנו גזולים הם?",
            "answer": "מערת המכפלה, ומקום המקדש, והשדה של קבורת יוסף שקנה יעקב מבני חמור אבי שכם במאה קשיטה, ומערת המכפלה קנה אברהם אבינו מעפרון החתי בארבע מאות שקל כסף, ומקום המקדש קנה דוד מארונה היבוסי בשש מאות שקלים, חמישים שקל מכל שבט, ונמצא שמקומות אלו נקנו במחיר מלא."
          },
          {
            "hint": "",
            "question": "21. מי כתב את הפסוקים האחרונים בספר יהושע?",
            "answer": "לאחר פטירת יהושע, כתב אלעזר הכהן, ומאחר ולא האריך ימים ומת המשיך בנו פנחס בכתיבת סוף הספר."
          },
          {
            "hint": "",
            "question": "22. מנין זכה פנחס בגבעת פנחס?",
            "answer": "איתא במסכת ב\"ב דף, קכ\"ה שאלעזר נשא אישה משבט אפרים ומתה לפני שמתו קרוביה שראויים ליורשה, כגון אביה או אחיה, ואח\"כ מתו, ובא אלעזר ליורשה מכוחה כיוון שהיה יורשה במותה, והוא קודם גם לפנחס בנו, ופנחס טען שהוא קודם מכוח ירושת אמו, ובאו לדין תורה ופסק הבי\"ד שהדין עם פנחס, שאין הבעל יורש את אשתו בראוי כבמוחזק, שהבעל יורש את אשתו דווקא אם ירשה בחייה ולא כשמתה קודם ליורשיה, וזה מה שכתוב בפסוק שקברו את אלעזר בגבעת פנחס בנו אשר נתנו לו הבי\"ד."
          },
          {
            "hint": "",
            "question": "23. מהם עשר התנאים שהתנה יהושע בשעה שהנחיל את הארץ לשבטים?",
            "answer": "כתב במעם לועז:<br>תנאי ראשון- שיהיו רועים ביערות את הבהמה הדקה, ואין בעלי היערות רשאים להקפיד על כך.<br>תנאי שני- שיהיו מלקטין קוצים ועשבים לחים ומחוברים ולא תלושים משדות חבריהם כדי להאכיל לבהמתן, חוץ משדה תלתן שהעשבים הגדלים בו משבחים התלתן.<br>תנאי שלישי- שיהיו קוטמין בדי אילן ליטע או להרכיב, ואין רשות לבעלים להקפיד על כך, חוץ מגרופית של זית שהוא ענף הסמוך לגזע בשיעור ביצה ומעבר לזה מותר אף בזית.<br>תנאי רביעי- מעין בין היוצא בתחילה ובין מעיין ישן, בני העיר שיצא בגבולו מסתפקים ממנו בלא תשלום ובלבד של יזיקוהו בכניסתם.<br>תנאי חמישי- שיהיו רשאים כולם להטיל חכה לדוג דגים בימה של טבריה אע\"פ שהיא בחלק נפתלי, ובלבד שלא יפרוס קלע ולא יתקע יתדות בים לעשות גדרים של קנים במים כדי שייתפסו הדגים, מפני שמעכב הספינה, ובני נפתלי מותרים אף בזה.<br>תנאי שישי- שנפנים לאחורי הגדר, ומותר ליקח צרור לקנח בו אע\"פ שפורץ את הגדר.<br>תנאי שביעי- שמותר ללכת בשבילי הרשות של שדות אחר שאספו את התבואה, והתנה שלא יקפידו הבעלים על כך, וי\"א ששלמה תיקנה.<br>תנאי שמיני- שמסתלקים לצידי הדרכים מפני גבשושיות או שלוליות שיש בדרכים, ואפילו נתייבש בטיט, ומותר לילך על המיצר אצל הדרך.<br>תנאי תשיעי- שהתועה בין הכרמים מפסג ועולה, מפסג ויורד, דהיינו שמנתק וכורת הזמורות המעכבות יציאתו, וכל זה דווקא על דעת שישלם, שאסור להציל עצמו בממון חברו אא\"כ חושב לשלם לו.<br>תנאי עשירי- שמת מצווה קונה לו מקומו שמת שם, ואין בעל השדה יכול לעכבו, ודווקא שלא נמצא בתחום העיר, אבל הנמצא בתחום העיר מביאי לבית הקברות.<br>תנאי נוסף- לדעת ר' יהודה שבעת הוצאת זבלים אדם מוציא זבלו לרשות הרבים וצוברו שם שלושים יום כדי שיהא נשוף ברגלי אדם ובהמה.<br>תנאי נוסף- שאם יש לו לאדם דבורים והלכו ונתיישבו על ענפיו של חברו, ואם ייטול אותן אחת אחת פורחות ואובדות, מותר לקצוץ הענף להציל את נחיל הדבורים שלו, ונותן לו דמי הענפים.<br>תנאי נוסף- תנאי בי\"ד שאם אדם בא בכד דבש ונסדקה חביתו, שיהא זה שופך יינו ומציל דבש חברו."
          }
        ]
      }
    },
    "שופטים": {
      "א": {
        "": [
          {
            "hint": "",
            "question": "1. אחר מות יהושע למי הועברה ההנהגה?",
            "answer": "יהושע לא הניח בן אחריו, והנהגת העם עברה לידי הזקנים, י\"א שהם אלדד ומידד, וי\"א בני לוי שעליהם לא נגזרה גזרת דור המדבר ועימהם היה אלעזר הכהן ופנחס בנו וכלב בן יפונה, ועמדו בראש העם במשך י\"ז שנה, ואחריהם התחילה תקופת השופטים, וי\"א שהזקנים הם השופטים, וצ\"ע מדוע לא שאל יהושע את ה' מי ינהיג את העם כמו שביקש משה לפני מותו."
          },
          {
            "hint": "",
            "question": "2. מי היה השופט הראשון אחר יהושע?",
            "answer": "עתניאל בן קנז היה השופט הראשון, והיה איש טוב וכשר, איש אמת וחסיד וישר ודורש בתורה, ונקרא גם יעבץ, והיה משבט יהודה, וההפרש בינו לבין יהושע, שיהושע זכה שהשי\"ת דיבר אליו , לא כן עתניאל בן קנז שהיה נצרך לאורים ותומים."
          },
          {
            "hint": "",
            "question": "3. מה שואלים בני ישראל בה'?",
            "answer": "איזה שבט יעלה ראשונה לכבוש חלקו, ונתייראו פן יתחיל במלחמה שבט בלתי מצליח וימס לבב אחיו, ולכן שאלו מי יעלה ראשונה להילחם בכנעני, ושאלו באורים ותומים, והקב\"ה ענה להם שיהודה יעלה בתחילה ונתתי הארץ בידו."
          },
          {
            "hint": "",
            "question": "4. מדוע מבקש שבט יהודה משבט שמעון להצטרף אליו בכיבוש?",
            "answer": "נחלתם הייתה מעורבת, כי חלק יהודה היה רב מדי בשביל בני השבט, ולכן נטל בו חלק גם שמעון ככתוב ביהושע פרק י\"ט ויהי נחלתם בתוך נחלת בני יהודה, וכיוון שעתיד ליטול חלק אין מן הדין שיהודה לבדו יחרף נפשו במלחמה ושמעון ישב בטח, ומבטיח יהודה לשמעון והלכתי גם אני אתך בגורלך."
          },
          {
            "hint": "",
            "question": "5. מדוע כתוב ויעל יהודה בלשון יחיד?",
            "answer": "ללמד שהיו מאוחדים כולם כאדם אחד, וייתן ה' את הכנעני והפריזי בידם, ויכום בבזק עשרת אלפים איש, ואדוני בזק מושל העיר נס וירדפו אחריו, ויאחזו אותו ויקצצו את בהונות ידיו ורגליו שאין ראוי למלך לברוח מן המערכה לכן קצצו בהונות ידיו על שלא לחם, ובהונות רגליו על שהעיז לברוח, וגם היה מידה כנגד מידה מה שהוא עצמו היה עושה כן למלכים אחרים, כמו שכתוב ויאמר אדוני בזק שבעים מלכים בהונות ידיהם ורגליהם מקצצים היו מלקטים תחת שולחני כאשר עשיתי כן- שילם לי האלוקים, וכיוון שהצדיק עליו את הדין זכה ומת מיתת עצמו ולא המיתוהו, ומכאן ילמד האדם שלא לעולם חוסן ויבוא יום שהקב\"ה ישלם לאדם כפי שעשה לאחרים."
          },
          {
            "hint": "",
            "question": "6. האם כבשו בני יהודה את כל ירושלים?",
            "answer": "הנה בספר יהושע פרק ט\"ו פסוק ס\"ג ואת היבוסי יושב ירושלים לא יכלו בני יהודה להורישם, והכא כתוב וילחמו בני יהודה בירושלים וילכדו אותה ויכוה לפי חרב ואת העיר שלחו באש, וצריך לומר שרק את מצודת ציון לא כבשו עד ימי דוד כדאיתא בש\"ב פרק ה'."
          },
          {
            "hint": "",
            "question": "7. מדוע חוזר הכתוב על כיבושים שנכבשו בימי יהושע?",
            "answer": "רצה הכתוב לספר את כל כיבושי יהודה ולכן נתייחסו לו הניצחונות החדשים והישנים, ורצה הכתוב להודיענו השגחת השי\"ת על ישראל שמעמיד להם מנהיגים בכל דור ודור, ועד שלא שקעה שמשו של יהושע זרחה שמשו של עתניאל בן קנז, שכבר בימי יהושע היה יוצא ובא, וגם החזיר ג' אלפים גזרות שוות וק\"ו והלכות שנשתכחו בימי אבלו של משה, וגם להודיע שנתקיימה בימיו הברכה שברך יעקב את יהודה ואמר לא יסור שבט מיהודה ומחוקק מבין רגליו עד כי יבוא שילה ולא יקהת עמים, והעניין של עכסה וכלב מבואר ביהושע פרק ט\"ו."
          },
          {
            "hint": "",
            "question": "8. מי היו בני קיני ומה מעלתם?",
            "answer": "הרד\"ק כתב שהם בני יתרו חותן משה, והיו דרים עם הכנענים יושבי יריחו, והמלבי\"ם כתב שהיו יושבי אוהלים הנוסעים ממקום למקום והיה להם שלום עם ישראל, ובעת שלחם יהודה עם הכנעני עלו מעיר התמרים שהיה במקום המלחמה ונתיישבו במדבר יהודה וכיוון שיתרו הטיב לישראל שמר לו הקב\"ה הטובה עד סוף כל הדורות, ויונדב בן רכב היה מבני יתרו והיה אהוב ונכבד בימי יהוא, וכן בני הרכבים בימי ירמיה, והיו מחבבים את התורה."
          },
          {
            "hint": "",
            "question": "9. מדוע לא הוריש יהודה את יושבי העמק?",
            "answer": "אומר הכתוב כי רכב ברזל להם, לכן התרפו והתייראו מללחום עימהם, ויש לתמוה הרי כל ניצחונותיהם היו בדרך נס, אם כן מה ההבדל בין רב למעט, ובין אלו שיש להם רכב ברזל ובין אלו שלא היה להם רכב ברזל, ויש מבארים:<br>א. שהבטחת ה' ליהודה לנצח הייתה רק בחלקו בהר, אבל לא בחלק שבשפלה שלא הייתה שייכת ליהודה אלא לשמעון, לכן בגלל רכב הברזל לא יכול היה לכובשו.<br>ב. כל התעוררות מלמעלה צריכה קודם להתעוררות מלמטה, וכאן כיוון שנתרפו ונתייראו לא סייעו להם מן השמים להורישו, ואם לא היו מתעצלים היו מתגברים."
          },
          {
            "hint": "",
            "question": "10. מדוע נאמר שבני בנימין לא הורישו את היבוסי הרי נאמר ביהושע שבני יהודה לא הורישום?",
            "answer": "כתב מורנו הרב יצחק אברבנאל שיבוס הייתה עיר מחוז בירושלים, והייתה שייכת ליהודה ובנימין כמו שכתוב ביהושע ט\"ו וי\"ח, ומה שכתוב שבני יהודה שרפו באש את ירושלים הכוונה לירושלים ולא למחוז היבוסי, ולכדו רק חלקם ולא חלק בנימין, והטעם כתב רש\"י שלא הורישו אותם בנימין שהיה יבוסי מבני אבימלך מלך פלישתים, ולא יכול להורישו מפני השבועה שנשבע אברהם לאבימלך, שנאמר אם תשקור לי ולניני ולנכדי, וכיוון שהיה נכד אבימלך קיים לו יכלו להורישו עד ימי דוד."
          },
          {
            "hint": "",
            "question": "11. איזה שבט החל לכבוש אחר יהודה ושמעון?",
            "answer": "ויעלו בית יוסף, כשם שלקח יהודה את שמעון אחיו לעזור כך התחברו מנשה ואפרים יחד לעלות על בית אל, וה' היה עימם אע\"פ שפסל מיכה עימהם שהרי מיכה משבט אפרים כדאיתא לקמן בפרק י\"ז, ונתקיים הפסוק מדניאל ט' לך ה' הצדקה ולנו בושת הפנים, שה' עושה עימנו חסד שהם בגדר צדקה למרות שאנו חוטאים."
          },
          {
            "hint": "",
            "question": "12. כיצד כבשו את בית אל?",
            "answer": "והעיר סגורה ומסוגרת ולכן נקראת בשם לוז היינו אגוז הסגור מכל צדדיו, ולא יכלו לעמוד על פתחה של העיר הזאת, והנה שלחו מרגלים ויראו איש יוצא מן העיר, ויאמרו לו הראנו נא את מבוא העיר ועשינו עימך חסד, ואע\"פ שהיה מוכרח לגלות להם את מבוא העיר שאם לא כן יהרגוהו בכל זאת רצו לעשות עימו חסד ויוכל להציל את כל משפחתו, ויראם את מבוא העיר, וכיוון שהייתה שבועה חמורה של אנשי העיר שלא לגלות לשום אדם המבוא, לכן רמז להם בעקמימות פיו, שלא לעבור על השבועה, וי\"א שבאצבעותיו הראה להם- מסכת סוטה דף מ\"ו. והוא לא ידע שפניהם למלחמה, ויכו את העיר לפי חרב ואת האיש ומשפחתו שלחו."
          },
          {
            "hint": "",
            "question": "13. מנין שכופין על מצוות לוויה?",
            "answer": "בגמרא במסכת סוטה דף מ\"ו למדו בק\"ו מכאן ששכר לוויה אין לו שיעור, ומה האיש שיצא מן העיר והראה להם את מבוא העיר זכה להצלת משפחתו, והוא לא דיבר בפיו ולא הלך ברגליו, גרם להצלת משפחתו וזרעו עד סוף כל הדורות, מי שעושה לוויה ברגליו על אחת כמה וכמה, ואע\"פ שאין כופין על מצווה שמתן שכרה בצידה, לא אמרי כן אלא על מצוות שמפורש בתורה מתן שכרן בצידן, כמו בכיבוד אב ואם, מה שאין כאן, ושיעור לוויה שאדם חייב בה, הרב לתלמיד עד עיבורה של עיר, חבר לחבר עד תחום שבת, תלמיד לרבו שאינו מובהק עד תחום שבת, ולרבו המובהק עד שלוש פרסאות, ומלבד זה מצווה לתת לו מזון לדרך ולברכו ואין רשות לחזור כל זמן שיכול לראותו, שנאמר ועינינו לא ראו."
          },
          {
            "hint": "",
            "question": "14. במה נתרשלו מנשה ואפרים בכיבוש?",
            "answer": "אע\"פ שראו בני יוסף שה' איתם, ונגלה להם מבוא העיר הקשה למוצאה, בכל זאת נתרשלו ולא כבש מנשה את בית שאן ובנותיה, ולכן לא כבשו אפרים את הכנעני, וזה השפיעה על שאר השבטים כמו זבולון ונפתלי כמו שכתוב ולא הוריש זבולון את קטרון היא ציפורי ואת יושבי נהלל ויהיו להם למס, ונפתלי לא הוריש את יושבי בית שמש ויהיו להם למס."
          },
          {
            "hint": "",
            "question": "15. מי לחץ את שבט דן ומדוע?",
            "answer": "וילחצו האמורי את בני דן ההרה ולא נתנו להם לרדת לעמק, וחשב האמורי בליבו לגרשו אף מן ההר, אבל הקב\"ה הפר עצתם ונפלו ביד בני יוסף, ולפי שהיו בני דן מועטים לחצו אותם, ובשני תנאים הסכימו בני יוסף שלא להורישם שיעלו להם מס, ולא יתפשטו אנה ואנה, אלא יהא גבולם ממעלה עקרבים מהסלע ומעלה, ולא יעברו הגבול אפילו כחוט השערה."
          }
        ]
      },
      "ב": {
        "": [
          {
            "hint": "",
            "question": "1. מי היה המלאך ששלח ה' ומה בפיו?",
            "answer": "היה זה פנחס ונקרא מלאך שבשעה שרוח הקודש שורה עליו היו פניו בוערות כלפידים ובא להזהיר את ישראל שה' יביא עליהם פורענויות וישתעבדו בעוונותיהם שעיוו, וכלל גדול בתורה שאין עונשין אלא אם כן מזהירים, ואומר להם המלאך לא זו בלבד שחטאתם בשב ואל תעשה שלא גרשתם את אויביכם, אלא עברתם גם בקום ועשה שכרתם להם ברית שלום, ובדרך שאדם רוצה לילך מוליכין אותו גם אני לא אחזיק בידכם לגרש אותם, אני אמרתי מזבחותיהם תתוצון ולא שמעתם בקולי, והיו לכם למוקש."
          },
          {
            "hint": "",
            "question": "2. כיצד מגיבים ישראל על דברי המלאך?",
            "answer": "וישאו העם את קולם ויבכו, ולא שבו בתשובה שלימה אלא בכו, ולכן קראו שם המקום בוכים ללמד שרק בכייה הייתה שם."
          },
          {
            "hint": "",
            "question": "3. מדוע מזכיר הכתוב את יהושע ותקופתו?",
            "answer": "הכתוב בא ללמדנו כיצד הייתה הירידה הרוחנית של הדור ממצב של עלייה בימי יהושע והזקנים למצב של ירידה, והדבר התחיל ממות יהושע, שלא הספידוהו כהלכה, שכל אחד ואחד היה עסוק בענייני נחלות, ולכן לא זכו הזקנים לאריכות ימים, וכל זמן שיהושע והזקנים היו קיימים לא היה אחד מן האומות מעיז פנים לעמוד נגד ישראל ורק לאחר שנסתלקו התחילו הגויים אשר סביבותיהם מרימים ראש."
          },
          {
            "hint": "",
            "question": "4. כיצד עשו ישראל הרע בעיני ה'?",
            "answer": "ויעבדו את הבעלים, ויעזבו את ה' וילכו אחרי אלוהים אחרים, ויכעיסו את ה'. כמו שיש שלושה סוגים במצוות חוקים עדות ומשפטים, כך עשו ג' מיני רעות, הפרו החוקים שאין עליהם טעם כגון שעטנז וכלאיים והגויים משיבים עליהם, ואח\"כ עזבו את העדות שהם מצוות בין האדם למקום כגון שבת, ואח\"כ עזבו את המשפטים שבין אדם לחברו, ולא זו בלבד, אלא שהתחילו לעבוד לבעל והעשתרות, שהמירו כבודם בלא הועיל, שהם הפסילים והעצבים, וירדו פלאים."
          },
          {
            "hint": "",
            "question": "5. מה העונש שמעניש ה' את בני ישראל?",
            "answer": "ויחר ה' בישראל ויתנם ביד שוסים, וימכרם ביד אויביהם מסביב, ויכשלו בחטאותיהם, ובכל אשר יצאו יד ה' הייתה בם לרעה, בין אם היו הם המועטים והאויב מרובה, ובין אם היו הם הרבים והאויב מועט, ויצר להם מאוד, ולימוד גדול מלמדנו הכתוב שטעו ישראל שחשבו שאם יתקרבו הם לגויים תסור מהם שנאתם, והם ראו בעיניהם שיד ה' עשתה ההיפך, ולכן ויצר להם מאוד."
          },
          {
            "hint": "",
            "question": "6. מדוע מקים הקב\"ה שופטים להושיע את ישראל מיד שוסיהם?",
            "answer": "אע\"פ שעזבו תורתו והכעיסוהו, לא עזבם לגמרי, אלא בגודל חסדו היה מקים להם שופטים להושיעם תמיד, אולי ישובו בלב שלם, והם לא עשו כן, שאע\"פ שעשו תשובה מתוך הדחק, לא הייתה תשובתם שלימה, אלא היו חוזרים לטעותם, והיו שני מיני תשועה בימי השופטים: תשועה שהייתה רק לשעה כמו שמצינו באהוד ושמשון ודומיהם, שלאחר שחזרו וחטאו חזרו הגויים ונשתעבדו בהם, ויש שהייתה התשועה כל ימי השופט."
          },
          {
            "hint": "",
            "question": "7. האם שמעו בני ישראל אל השופטים?",
            "answer": "וגם אל השופטים לא שמעו כי זנו אחר אלוהים אחרים וישתחוו להם ואחד הדברים המונעים את התשובה הוא ביזוי הרב, והתנאי לתשובה שמעו ותחי נפשכם, שהתשובה תלויה בשמיעה והטיית האוזן, והסיבה שלא שמעו אל השופטים כי לא נהגו כשורה."
          },
          {
            "hint": "",
            "question": "8. מה בין מלך לשופט?",
            "answer": "השופט לא נמשח כלל, והמלך נמשח ע\"י נביא, ועניין המשיחה להורות שהמלך נבחר ע\"י הקב\"ה, והשופטים היו ישראל מקבלים אותם עליהם, בהתעוררות מה', והצד השווה שבהם שהיו יוצאים בראש העם ללחום מלחמותיהם ושופטים את ישראל, והיו שופטים שכל עסקם היה משפט, לפי שלא היו מלחמות בימיהם כגון תולע וגאור ואבצן ואילון ועבדון, ומהם שעיקר עסקם היה ללחום באויבי ישראל כגון גדעון ואבימלך ויפתח ושמשון. ולשניהם ניתנה סמכות לדון בהוראת שעה אפילו שלא ע\"פ התורה אלא לצורך השעה, וכולם חייבים להתיירא מפניהם, והמורד בהם דינו מיתה, המלכים היו דנים בעיקר בענייני המדינה, והשופטים בעיקר בין אדם לחברו."
          },
          {
            "hint": "",
            "question": "9. האם רק במות השופט היו מרשיעים ישראל?",
            "answer": "היו שופטים שכל ימיהם הייתה תשועה לישראל כמו עתניאל בן קנז, ודבורה ודומיהם, והיו שופטים שעוד בחייהם חזרו האויבים לשלוט בהם כמו אהוד ושמשון ודומיהם, והכ היה תלוי כפי התנהגות הדור, שאם היו שומעים לקול השופט כל ימיו אז היו נושעים במשך כל ימיו עד מותו, שאז חזרו לרשעתם, ולפעמים סרו ומרו מהר בעוד השופט חי ושלט עליהם האויב."
          },
          {
            "hint": "",
            "question": "10. כל המקומות שלא כבש יהושע היה סיבה להקב\"ה למה?",
            "answer": "לנסות את ישראל אם ישמרו את דרך ה', וע\"י כך יוכלו להוריש את הגויים ולא יכרתו ברית עימהם, וכיוון שזנחו האמונה והיושר חרה אף ה' בהם, ולא הוסיף להוריש אויביהם מפניהם."
          }
        ]
      },
      "ג": {
        "": [
          {
            "hint": "",
            "question": "1. מה הייתה תכלית הניסיון בכיבוש הארץ לאחר מות יהושע?",
            "answer": "ראשית למען ידעו הדורות הבאים אשר יהיו מוכרחים ללמוד תכסיסי מלחמה ותכסיסי קרב, אשר הדורות שקדמו להם לא ידעו מזה, כי הכנענים גורשו מפניהם ע\"י ה' בנס, ובזה יכירו כוח הנס ומה שגרמו במעשיהם אשר לא טובים, ושנית הישמעו אל מצוות ה' לבל יתחתנו עימהם ובל יעבדו את אלוהיהם, ובני ישראל לא עמדו בשני הניסיונות האלה ולא לחמו רק כרתו עימם ברית וגם התחתנו בם."
          },
          {
            "hint": "",
            "question": "2. מי השופט שה' מקים לישראל להושיעם?",
            "answer": "לאחר שנשתעבדו לכושן מלך ארם שמונה שנים, ויזעקו בני ישראל לא ה' ויקם להם מושיע ויושיעם את עתניאל בן קנז, ואפשר שגם קודם שנתמנה לשופט הושיעם בלי שהיה שופט, ועכשיו הקים ה' אותו לשופט ותהי עליו רוח ה', ויתן ה' בידו את כושן רשעתים מלך ארם, ותשקוט הארץ ארבעים שנה וימת עתניאל בן קנז."
          },
          {
            "hint": "",
            "question": "3. מה עושים בני ישראל לאחר מות עתניאל בן קנז?",
            "answer": "חזרו לסורם ואף הוסיפו לחטוא, ואז חיזק ה' את עגלון מלך מואב על ישראל, ולא הייתה אימת ישראל עליו, ויאסוף את בני עמון שכניו ועמלק, ויך את ישראל ויירשו את עיר התמרים היא יריחו, ויעבדו בני ישראל את עגלון מלך מואב י\"ח שנה, ויזעקו אל ה' ויקם להם מושיע את אהוד בן גרא."
          },
          {
            "hint": "",
            "question": "4. מהי החרב שמכין אהוד?",
            "answer": "הכין לעצמו בצנעא חרב ולה שתי פיות, חודה של חרב נקרא פה, ועשה כן כדי שתדקור היטב לעומק בנקל, וארכה אמה שזה קצר מהרגיל שיוכל להסתירה. ויחגור אותה מתחת למדיו על ירך ימינו, לפי שהיה איטר יד ימין, ושלט בשמאלו ויוכל לאוחזה בשמאלו."
          },
          {
            "hint": "",
            "question": "5. מדוע שלחו מנחה לעגלון מלך מואב?",
            "answer": "י\"א שנתקיים בהם הכתוב בתוכחה, תחת אשר לא עבדתם את ה' אלוקיכם בשמחה וטוב לב ועבדתם את אויביכם, שבמקום המנחה שהיו מקריבים במשכן הוצרכו להקריב מנחה לעגלון, ואהוד הלך עימם כדי שעגלון יבטח בו בראות הכנעתו להביא לו המנחה, וי\"א שהיו חייבים להעלות מס לעגלון ולשלוח לו מתנות לאות שיעבוד."
          },
          {
            "hint": "",
            "question": "6. כיצד הורג אהוד את עגלון מלך מואב?",
            "answer": "הנה לא הרגו בפעם הראשונה כשהביאו לפניו את המנחה, אלא הלך ללוות את ההולכים עימו שלא יהיו גם הם בסכנה, וגם שאחר המעשה יהיה לו קל להימלט על נפשו, ולברוח מימה שהיה אם היה עם נושאי המנחה, ולאחר שהלכו האנשים הוא שב אל עגלון מלך מואב ויאמר דבר סתר לי אליך המלך, ויאמר המלך הס כל העומדים עליו, היינו שתוק עד שיצאו העומדים עלי, וכאשר יצאו האנשים נכנס עגלון אל החדר הפנימי בעליה שהייתה מרובה בחלונות לאיוכור ולהקר עצמו, ויאמר אהוד דבר אלוקים לי אליך, ועגלון חלק כבוד לשכינה ומיד קם מעל כיסאו, וישלח אהוד את יד שמאלו וייקח את החרב מעל ירך ימינו ויתקעה בבטנו של עגלון, וכיוון שהיה עגלון איש שמן יד החרב הלכה אף היא אחר הלהב, והשומן של הכרס כיסה את כל החרב שנשארה בבטנו, והרפש של מעיו יצאו במקום הפצע."
          },
          {
            "hint": "",
            "question": "7. כיצד נמלט אהוד לאחר הריגת עגלון?",
            "answer": "ויצא אהוד מן העלייה אל המסדרון, ונעל הדלת אחריו כדי שיתעכבו לחשוב מה עם המלך, והוא הלך במתינות כדי לא לעורר חשד עליו, שאילו היה רץ היו בודקים אחריו מה עשה ומדוע נמלט, ועבדי המלך באו וראו שהדלת נעולה, ואמרו שעושה צרכיו משום שהריחו הסירחון שיצא ממעיו של עגלון, והם המתינו זמן ארוך, והנה איננו פותח, ויקחו את המפתח ויפתחו, והנה אדוניהם נופל ארצה מת, ואהוד נמלט בעוד שהם מתמהמהים, ויהי בבואו שעבר את הירדן ובא למקומו בארץ כנען, ויתקע בשופר בהר אפרים וירדו עימו בני ישראל מן ההר והוא לפניהם."
          },
          {
            "hint": "",
            "question": "8. מדוע מיהר אהוד לאסוף את העם?",
            "answer": "כי רצה לתקוף את מואב קודם שיספיקו לבחור להם מלך אחר, והיה השעבוד עלול לימשך, לכן השתמש בשעת הכושר ועורר את המרד, ויאמר אליהם רדפו אחרי כי נתן ה' את אויביכם את מואב בידכם, וירדו אחריו וילכדו את מעברות הירדן שמלך מואב קבע נציבים בא\"י, ואהוד סגר המעברות שלא יוכלו לחזור למקומם, ויכו את מואב בעת ההיא עשרת אלפים איש, ותיכנע מואב ביום הוא תחת יד ישראל, ותשקוט הארץ שמונים שנה."
          },
          {
            "hint": "",
            "question": "9. למה זכה עגלון מלך מואב שחלק כבוד לשכינה?",
            "answer": "כאשר שמע את שם אלוקים קם מכיסאו למרות היותו כבד גוף וקשה עליו הקימה, לכן זכה שיצאו ממנו רות שהייתה אם למלכות בישראל, ועורפה שממנה יצא גולית."
          },
          {
            "hint": "",
            "question": "10. מדוע בחר אהוד בתחבולות להרוג את מלך מואב?",
            "answer": "הנה אהוד לא הגיע למעלת עתניאל בן קנז שהיה גדול בתורה, והחזיר ג' אלפים הלכות שנשתכחו בימי אבלו של משה, ומטעם זה לא נאמר באהוד ותהי עליו רוח ה' כמו שנאמר בעתניאל בן קנז, משום כך הניצחון היה ע\"י עורמה ותחבולה אנושית, ועוד שאין סומכים על הנס במקום שאפשר לעשות בדרך הטבע."
          },
          {
            "hint": "",
            "question": "11. מי שפט את ישראל אחר אהוד?",
            "answer": "אהוד שפט את ישראל במשך שמונים שנה, והיה זקן מופלג, ושמגר בן ענת שפט אחריו בסוף ימיו, והתחילו ישראל לחטוא, וכאשר מת אהוד הוסיפו לחטוא, והיה רעב ואלימלך ואשתו וכיליון ומחלון בניו הלכו לארץ מואב, ושם נישאו בניו לרות ועורפה בנות עגלון מלך מואב, ואלימלך שהיה עשיר ונכבד ויצא לחו\"ל מפני צרות עין שהיו העניים דוחקים אותו, לכן נענש וירד מנכסיו והעני, שבזה עשה ההיפך מכל שופטי ישראל, שהם חרפו נפשם למען ישראל, ולא חיפשו טובת עצמם, ואין צריך לומר שלא ברחו לחו\"ל."
          }
        ]
      },
      "ד": {
        "": [
          {
            "hint": "",
            "question": "1. ביד מי מוכר את ה' את ישראל?",
            "answer": "ביד יבין מלך כנען שהוא משבעה האומות, ועד עכשיו היו משועבדים ביד ארם ומואב, וה' הסגירם בידו בלא טורח גדול, ושר צבאו סיסרא והיה חילו רב מאוד ומרכזו בחרושת הגויים."
          },
          {
            "hint": "",
            "question": "2. מה היה ההבדל בין שיעבוד מואב לשעבוד כנען?",
            "answer": "עגלון מלך מואב היה מכבד את השי\"ת כמו שנתבאר לעיל, ואילו יבין וסיסרא שר צבאו היו כופרים ולועגים, והיו סוברים שכוחם ועוצם ידם עשה להם כל החיל הזה, ולא נתנו לבם לדעת כי ה' הסגירם בידם ולא היה מחרף ומגדף, ולכן נענש."
          },
          {
            "hint": "",
            "question": "3. את מי שולח ה' להושיע את ישראל?",
            "answer": "ויצעקו בני ישראל אל ה' אחר עשרים שנות שעבוד ולחץ של יבין מלך כנען, וה' שולח להושיעם את דבורה אישה נביאה שרוח הקודש הייתה שרויה עליה, ולכן נקראת לפידות שפניה בערו כלפידים כאשר שרתה עליה רוח הקודש, וי\"א שנקראת לפידות שהייתה עושה פתילות למקדש ועשתה אותן עבות כדי להרבות באורה, ואמר לה הקב\"ה את נתכוונת להרבות אורי, אף אני ארבה אורך ביהודה וירושלים וזכתה לשפוט את ישראל הגם שהיה אז פנחס בן אלעזר."
          },
          {
            "hint": "",
            "question": "4. מדוע ישבה דבורה תחת תומר דבורה?",
            "answer": "שלא רצתה לשבת בבית שלא יבואו לידי ייחוד, וישבה תחת תומר ולא תחת עץ אחר, שכן אין לו צל שענפיו גבוהים, והיה גלוי לעיני כל."
          },
          {
            "hint": "",
            "question": "5. כיצד שפטה את ישראל הרי אין אישה כשרה לדון?",
            "answer": "וצריך לומר שעשתה כן ע\"פ הדיבור מאת ה', שהרי נביאה הייתה, והייתה עשירה שהיו לה דקלים ביריחו, ופרדסים ברמה, וזיתים נותני שמן בבקעת בית שקיא, והוצרך לבאר שעשירה הייתה שלא יחשדוה כבני שמואל, שלא הלכו בדרך אביהם שהיה מסבב בעיירות, והם ישבו במקומם כדי להרבות שכר לחזניהן וסופריהם, ואין הנבואה שורה אלא על חכם והיא הייתה חכמה שהרי שפטה את ישראל, ועשיר- היה לה עושר, וגיבור- והייתה גיבורה שקראה לברק להילחם במלך כנען."
          },
          {
            "hint": "",
            "question": "6. מה מצווה דבורה את ברק בן אבינועם?",
            "answer": "איתא במדרש דברק שימש את הזקנים כל ימי יהושע, ואף לאחר מיתתו, לפיכך זכה שיביאוהו לפני דבורה, והקב\"ה מושיע את ישראל ע\"י העוסקים עם הציבור לשם שמים, ותאמר אליו שימשוך להר תבור את כל שבטי ישראל ע\"י שתיקח עשרת אלפים איש מבני נפתלי ומבני זבולון, ושאר השבטים יבואו ויצטרפו. וכן היה שבאו כולם חוץ מראובן שנתרעמה עליו בשירה כלי יקר."
          },
          {
            "hint": "",
            "question": "7. מדוע אומרת דבורה לברק שתמשוך את סיסרא והמונו לנחל קישון?",
            "answer": "כי ראו אצטגניני סיסרא שיצא מנוצח במלחמה זו, ובהשגחת ה' משך לבו לצאת עם כל מחנהו אל נחל קישון, ושם נתתיהו בידך."
          },
          {
            "hint": "",
            "question": "8. מדוע מתנה ברק אם תלכי עמי והלכתי ואם לא תלכי לא אלך?",
            "answer": "לא שהסתפק בנבואתה, ולא שהימרה את פיה, שהממרה פי נביא חייב מיתה, רק שהיה בוטח בזכותה של דבורה שלא יארע נזק וחשב שזכותו לא מספיק, ועוד שיאמינו לו העם, כי אם לא תלך לא יאמינו לו העם ולמה ילך בחינם."
          },
          {
            "hint": "",
            "question": "9. מה משיבה דבורה לברק?",
            "answer": "ותאמר הלוך אלך עימך, אפס כי ביד אישה ימכור את סיסרא, וכתב הרד\"ק שי\"מ שקאי על יעל שנמכר סיסרא בידה, ואינו נכון לעניין הפסוק אלא פירושו שאם אלך לא תהיה תפארתך כי על ידי תהיה התשועה ויאמרו כי ביד דבורה ימכור ה' את סיסרא ולא תקרא התשועה על שמך, ותקם דבורה ותלך עם ברק קדשה כיוון שראתה שאינו שומע לה."
          },
          {
            "hint": "",
            "question": "10. מדוע מספר הכתוב על חבר הקיני והיכן נטה אוהלו?",
            "answer": "הקב\"ה מסבב הסיבות וקורא הדורות מראש נתן בלב חבר הקיני להיפרד מקין ונטה אוהלו עד אלון בצעננים אשר בקדש להכין הישועה, וחבר אינו יתרו אלא אדם אחר מזרעו, והיה אדם חשוב בעיני מלכי ארץ, והייתה לו ברית עם יבין מלך חצור ולא עם סיסרא, וכשראה שיבין מלך חצור הפר השלום עם ישראל, אף הוא הפר בריתו עימו, ונטה אוהלו סמוך לקדש כדי לסייע לישראל בעת צרה."
          },
          {
            "hint": "",
            "question": "11. כשהודיעו לסיסרא כי עלה ברק בן אבינועם הר תבור?",
            "answer": "סיסרא ראה בזה מרד, שאין דרך המשועבד להתבצר בהר גבוה, שמשם אפשר לשלוט על הנמצאים למטה, ויזעק סיסרא את כל רכבו תשע מאות רכב ברזל ואת כל העם אשר עימו אל נחל קישון."
          },
          {
            "hint": "",
            "question": "12. מה מצווה דבורה לברק?",
            "answer": "קום כי זה היום אשר נתן ה' את סיסרא בידך, וציוותה כן בעוד סיסרא וחילו עייפים מן הדרך, ולפני שיספיקו לתקוע עצמם שם, וירד ברק מהר תבוא לעמק, למרות שטוב יותר להיות על ההר ולעשות מלחמה עם האויב אשר למטה, אבל ברק היה בטוח בתשועת ה' כפי שניבאה דבורה, ויהם ה' את סיסרא ואת כל רכבו ואת כל המחנה לפי חרב, ומחנהו נס לכיוון חרושת גויים."
          },
          {
            "hint": "",
            "question": "13. מדוע ירד סיסרא ממרכבתו ולאן נס ברגליו?",
            "answer": "כי המרכבה התנהלה בכבדות, והיה מתיירא שישיגו אותו חיילי ברק, ולא רצה לנוס לכיוון חרושת גויים שמא ישיגו ברק אלא ברח לצד אחר שלא ירגישו בו, ונס אל אוהל יעל אשר חבר הקיני, ואפשר שבעלה היה באוהל השני ולא התערב כלל, ויעל קיבלה אותו בחנופה באומרה סורה אדוני סורה אלי אל תירא ובעלי לא יאמר דבר כי שלום בינו למלכך, ויסר אליה האוהלה ותכסהו בשמיכה, ויאמר אליה השקיני נא מעט מים כי צמאתי, ותפתח את נאד החלב ותשקהו, וכוונתה שתיפול עליו שינה שהחלב גורם לשינה, ויאמר אליה עמדי פתח האוהל והיה אם יבוא איש ושאלך היש פה איש ואמרת אין, ותיקח יעל את יתד האוהל ותתקע את היתד ברקתו ותצנח בארץ והוא נרדם ויעף וימת."
          },
          {
            "hint": "",
            "question": "14. מדוע רדף ברק אחר סיסרא?",
            "answer": "שכל זמן ששר הצבא חי עדיין הניצחון אינו שלם, והיה זה בהשגחת ה' שנזדמן ברק על יד אוהלה של יעל כדי שיראה הנס במו עיניו, ואז לא יצטרך לטרוח הרבה ברדיפתו אחר סיסרא, ושלא יהא בדאגו ולבו יהא נוקפו שמא עדיין סיסרא חי והוא עלול להתעודד, לכן אינה ה' לידו שיעל תודיע לו על מות סיסרא."
          },
          {
            "hint": "",
            "question": "15. מדוע הרגה יעל את סיסרא?",
            "answer": "י\"א שכיוון שבא עליה וטימא אותה כמבואר לקמן בשירת דבורה והיה זה מעשה נבלה מחפיר והפרת ברית ידידות, נקמה בו נקמתה בצדק, וזה נרמז בשירת דבורה והלמה סיסרא מחקה ראשו ומחצה וחלפה רקתו, כי בין רגליה כרע נפל וגו'."
          },
          {
            "hint": "",
            "question": "16. האם הסתפקו בני ישראל בכניעת יבין מלך כנען?",
            "answer": "ותלך יד בני ישראל הלוך וקשה על יבין מלך כנען עד אשר הכריתו את יבין מלך כנען, ואז באו הכנענים לידי כניעה גמורה, ומן היום ההוא והלאה הלכה יד ישראל והתרוממה, והייתה תפארת הניצחון בידם."
          }
        ]
      },
      "ה": {
        "": [
          {
            "hint": "",
            "question": "1. מדוע אמרה דבורה שירה דלא מצינו כן בין בשופטים שלפניה בין שלאחריה?",
            "answer": "היות ונעשה הנס והתשועה ע\"י נשים, דבורה ויעל, שלא כדרך הטבע, לכן אמרה שירה וברק נעשה טפל לדבורה בשירה, לפי שעשה עצמו טפל לדבורה במלחמה."
          },
          {
            "hint": "",
            "question": "2. מדוע אמרה את השירה באותו היום?",
            "answer": "שעיקר השירה נאמרת ביום הנס והניצחון שהרי אם ידחו לומר השירה למחר שמא יגרום החטא ולא יזכו לומר שירה, וכן נאמר במשה אז ישיר משה ובני ישראל את השירה הזאת ביום ההוא לאמור, וכן נאמר בדוד ביום הציל השי\"ת אותו מכף כל אויביו ומכף שאול- שמ\"ב כ\"ג."
          },
          {
            "hint": "",
            "question": "3. מדוע נאמר הלשון לאמור בתחילת השירה?",
            "answer": "וכן נאמר בשירת הים, י\"א כדי שיאמרו השירה לדורות, שעל נס רבים מברכים הדורות הבאים, ולכן קורין שירה זו בהפטרה של פרשת בשלח, וי\"א שמוסב על העונים שכולם ענו על כל דיבור ודיבור שיצא מפי דבורה."
          },
          {
            "hint": "",
            "question": "4. לבאר את שירת דבורה?",
            "answer": "א. בפרוע פרעות בישראל בהתנדב עם ברכו ה'- כתב רש\"י כשבאו פרצות על ישראל שפרצו בהם אויביהם על עזבם את ה', והתנדב העם לחזור בתשובה מעתה ברכו את ה' על התשועה שעשה.<br>ב. שמעו מלכים האזינו רוזנים אנוכי לה' אנוכי אשירה אזמר להם אלוקי ישראל- לפי שמנהג המלכים והרוזנים שבשעה שהם מנצחים במלחמה הם מייחסים הניצחון לעצמם ואומרים כי בכוח ידם עשו זאת ובחוכמתם, והם שמחים על התפארת והכבוד ושלל המלחמה שנפלו בחלקם אחר גמר הניצחון, אומרת כנגדם כנסת ישראל, לא כמנהגכם אנהג, ולא על הניצחון אנו שמחים, אלא מפני שעם ישראל הוא חלקו של הקב\"ה כמו שכתוב עם זו יצרתי תהילתי יספרו, וזה שאמרה אנוכי לה' רק אנוכי אשירה כנסת ישראל בלבד יכולה לומר כן, ואין המלכים והרוזנים יכולים לומר כן.<br>ג. מה בין זמר לשיר?<br>כתב המלבי\"ם שהזמר הוא מדרגה יותר גדולה מן השיר, והסדר תמיד שירו לו זמרו לו, אשירה ואזמרה, שהזמר מוסיף על השיר, והזמר מיוחד רק מה שמשבח את ה' על עניינים השגחיים או ניסים וכדומה, ויש הבדל בין ה' ובין אלוקי ישראל, שאלוקי ישראל מציין תמיד ההשגחה המיוחדת בישראל שעל ידה ינוסס עמם נס להתנוסס, ובזה אמרה כי תשיר מצד שה' הוא בורא העולם ומנהיג ההנהגה הכללית, וגם תזמר מצד שהוא אלוקי ישראל ומנהיג אותם בהשגחה ניסית בדרך פלא.<br>ד. ה' בצאתך משעיר בצעדך משדה אדום ארץ רעשה גם שמים נטפו גם עבים נטפו מים- משנגלית ליתן תורה לישראל, בתחילה נגלית על עם שעיר ולא רצו לקבל אותה, הופעת בשדה אדום ולא רצו לקבל אותה, ובני ישמעאל לא קיבלו אותה, אז נתת אותה לישראל בקולות וברקים, והארץ נזדעזעה ואף השמים נרכנו על הר סיני, אף העננים הורידו מטר רצון וטלי תחיה להחיות בהם מתי ישראל, שרצה הקב\"ה שיהיה המעמד הזה מלא נורא הוד ויעשה רושם גדול בלבם בקולות וברקים ודיברות אלוקים בלהבות אש, להמיס לב האבן שבקרבם שיהיו ראויים לקלוט דברי התורה.<br>ה. הרים נזלו מפני ה' זה סיני מפני ה' אלוקי ישראל- הר תבור והר חרמון והר כרמל היו מתרגשים זה עם זה ואומרים זה לזה, עלי תשרה שכינה אני ראוי לכך, וזה אומר לזה עלי תשרה שכינה ואני ראוי לכך, השרה הקב\"ה על הר סיני שהוא חלש וקטן מכל ההרים, וזה סיני הזדעזע והתרגש ועלה עשנו כעשן הכבשן מפני ה' אלוקי ישראל שנגלה עליו כבוד ה' אלוקי ישראל.<br>ו. בימי שמגר בן ענת בימי יעל חדל אורחות והלכי נתיבות ילכו אורחות ועקלקלות- כל מי שנעשה לו נס ואומר שירה, בידוע שמוחלים לו כל עוונותיו ונעשה בריה חדשה, וכן דבורה וברק אמרו שירה ונמחלו להם עוונותיהם, ודבורה התלוננה על שמגר בן ענת, שבימיו נעשתה תשועה לישראל מן האויבים, כי לא הייתה ישועה גמורה, לכן היו יראים מן האויבים ולא אמרו שירה וכל יעל לא אמרה שירה, לכן עדיין היה פוחד לישראל מן האויבים והיו והלכים בנתיבות עקלתון בהיחבא.<br>ז. חדלו פרזון בישראל חדלו עד שקמתי דבורה שקמתי אם בישראל- ערי הפרזי שאין להם חומה חדלו מהיות יושבים בהם מפני אויביהם, ונאספו אל ערי המבצר, עד שקמתי דבורה להתפלל עליהם, ואע\"פ שברק נלחם, אבל עיקר הניצחון היה בזכות התפילה, ואע\"פ שאין אישה דנה, אבל כיוון שלא היה מנהיג בישראל נתעוררתי בעצמי, הן לדין והן ללמד תורה, וע\"י כך הייתה תשועה לישראל.<br>ח. יבחר אלוקים חדשים אז לחם שערים מגן אם יראה ורמה בארבעים אלף בישראל- כשביקשו לעבוד לאלילים חדשים, באו עליהם עממים וגרשו אותם מעריהם, וכשחזרו לתורה נתגברו על סיסרא וצבאו שהיו ארבעים אלף מחנות ותשע מאות רכב ברזל ושבעים אלף נושאי מגן ושמונה אלף יורי חיצים וחמשת אלפים אוחזי סיף, ונפלו לפני ברק ועשרת אלפים איש שלו.<br>ט. לבי לחוקקי ישראל המתנדבים בעם ברכו ה'- הסופרים היוצאים במלחמה ומבארים את גבורת העם, ואליהם אפנה ואומר, כבואכם לתאר המלחמה, אל תייחסו הניצחון לכוח הגבורה שלכם, אלא ברכו את ה'.<br>י. רכבי אתונות צחורות יושבות על מדין והלכי על דרך שיחו- בימי השעבוד חששו הרוכבים לרכב על אתונות צחורות לפי שהם ניכרות באפילה אבל כיום לאחר שנשבר עול האויב מעל צווארם הם יכולים לרכב על אתונות צחורות באין מפריע, לכן שיחו בנפלאות השי\"ת שהושיעכם.<br>י\"א. מקול מחצצים בין משאבים שם יתנו צדקות ה' צדקת פרזונו בישראל אז ירדו לשערים עם ה'- מקול הצאן והמקנה הנאספים עדרים עדרים בין הבארות ששואבים מהם מים להשקותם וקולם נשמע למרחוק, ועל שם שכורתים הדשא בשיניהם נקראים מחצצים כמו שנאמר בארבה- ויצא חוצץ כולו- משלי ל', שם יתנו צדקות ה', יודו לה' על אשר נתן פרזון לישראל להרבות מקנה ולהרעותם בנאות דשא ועל מי מנוחות כי עד עכשיו היו מבריחים מקניהם מפני האויב.<br>י\"ב. עורי עורי דבורה עורי עורי דברי שיר קום ברק ושבה שביך בן אבינועם- שבחי שבחי דבורה, שבחי ודברי דברי הודיה, קום ברק ושבה שביך, אני לאומנתי ואתה לאומנותך.<br>י\"ג. אז ירד שריד לאדירים עם ה' ירד לי בגיבורים- וישלוט השריד הם ישראל באדירים הם יבין וסיסרא וחילו, ואין הניצחון למנצח אלא ה' ירד לי בגיבורים ושבר את תוקף גבורת שונאינו.<br>י\"ד. מיני אפרים שרשם בעמלק אחריך בנימין בעממיך מני מכיר ירדו מחקקים ומזבולון משכים בשבט ספר- מאפרים יצא השורש של יהושע שלחם בעמלק וראתה בנבואה שעתיד שאול מבנימין לקום ולכובשם, ובני מכיר היו גיבורים וכבשו הגלעד והבשן, ומזבולון תלמידי חכמים מושכים בשבט סופר.<br>ט\"ו. ושרי ביששכר עם דבורה ויששכר כן ברק בעמק שולח ברגליו בפלגות ראובן גדולים חקקי לב- משבחת דבורה את שרי יששכר שהלכו עם ברק ותמהה על ראובן שלא עשו כן, גדולי יששכר נשמעים לדבורה, ושאר השבט משמשים לפני ברק ומשתלחים לכל מקום שצריך לשם בשליחותו לאמץ את העם לכל צרכי המלחמה ולא חיכה לבהמה אלא ברגליו הלך.<br>ט\"ז. למה ישבת בין המשפתיים לשמוע שריקות עדרים לפלגות ראובן גדולים חקרי לב- ממשיכה בתוכחה לבני ראובן, למה חזרתם מן הקרב לישב בין התחומים בפרשת הדרך, לשמוע בשורה זה מזה, לברק אתם אומרים שלך אנחנו, ולסיסרא אתם אומרים שלך אנחנו, כדי לדעת מי הוא המחנה המנצח בקרב להיות עימו. והרי השי\"ת בוחן לב וכליות ויודע מחשבותיכם.<br>י\"ז. גלעד בעבר הירדן שכן, ודן למה יגור אוניות, אשר ישב לחוף ימים ועל מפרציו ישכון- בית גלעד השוכנים בעבר הירדן מדוע לא באתם למלחמה, ודן למה נמנעת מלבוא לעזרת ישראל, ועוד הטמנתם נכסיכם בספינות שבירדן, ואשר ששכן לחוף ימים, שמר חלקו ולכן לא בא לעזרת ישראל.<br>י\"ח. זבולון עם חרף נפשו למות ונפתלי על מרומי שדה- בית זבולון מסרו נפשם להרוג את האויבים האלו שחירפו וגידפו שם שמים, וכן נפתלי שעל מרומי שדה הוא הר תבור מסר נפשו להילחם באויב.<br>י\"ט. באו מלכים נלחמו אז נלחמו מלכי כנען בתענך על מי מגידו בצע כסף לא לקחו- כאן משבחת דבורה את הקב\"ה על גודל הנס שעשה עם ישראל, להשמיד את שונאי ישראל שהרי אין לתלות מלחמתם בחמדת ממון, שהרי בצע כסף לא לקחו מאת בני ישראל אלא היו ממיתים אותם.<br>כ'. מן שמים נלחמו הכוכבים ממסילתם נלחמו עם סיסרא- אין לתמוה על מהירות מפלת סיסרא, שכן לא הייתה את מפלה טבעית אלא ניסית ולכל המלכים אשר באו עימו.<br>כ\"א. נחל קישון גרפם נחל קדומים נחל קישון תדרכי נפשי עוז- נחל קישון שהוא קטן יחסית גרף את כל החיל הכבד של סיסרא, ואחר כך חזרו מי הנחל והיו כמו קודם נחל קדומים קטן, ובזה תדרכי נפשי עוז לשבח ברבים, את הקב\"ה שהכל מכירים בנס.<br>כ\"ב. אז הלמו עקבי סוס מדהרות דהרות אביריו- שנשתלפו טלפי סוסיהם, שהיה חום הכוכב מרתיח את הטיט והציפורן נשמטת, ולכן הלמו הרגליים מרוב מרוצתם במלחמה והוסיפו לדהור אחר שהפילו רוכביהם, נמצא שמפלת סיסרא הייתה פלא המטר מלמעלה ואש מתלקחת וברד גרם לסוסים להשתגע, והקרקע מתחתם נמס ועקבי הסוס טבעו בארץ ולא היו יכולים לנוס.<br>כ\"ג. אורו מרוז אמר מלאך ה' ארו ארור יושביה כי לא באו לעזרת ה' לעזרת ה' בגיבורים- כאן קיללה דבורה את מרוז עיר קרובה למקום המלחמה שלא באו לעזרה, אבל הרחוקים שלא באו לא קיללה אותם, וי\"א שהמלאך קילל רק העיר ולא האנשים שאולי שוגגים הם, ודבורה שהייתה נביאה ידעה שכוונתם רעה ואמרה ארור כל יושביה.<br>כ\"ד. תבורך מנשים יעל אשת חבר הקיני מנשים באוהל תבורך- והנה יעל שמה נפשה בכפה אע\"פ שהיא אישה כדי לעשות נקם בשונאי ישראל, וכל שכן שאתם אנשי מרוז הגיבורים שהיה לכם לבוא, וברכה אותה פעמיים כנגד שתי התגברויות מצד היותה אשת חבר הקיני הייתה צריכה להתגבר על אהבת בעלה ושנית בהיותה אישה ואין דרכה של אישה להילחם.<br>כ\"ה. מים שאל חלב נתנה בספל אדירים הקריבה חמאה- ועשתה בחוכמה לראות אם יודע להבחין בין מים לחלב, ולכן מזגה חלב שמן עם חמאה בספל אדירים המיועד למים, להבחין אם ירגיש על פי הטעם, ואז תדע שהוא בריא בדעתו.<br>כ\"ו. ידה ליתד תשלחנה וימינה להלמות עמלים והלמה סיסרא ומחקה ראשו ומחצה וחלפה רקתו- סיסרא היה גיבור שבגיבורים שנזדעזע כל רואהו והיא שלחה ידה ליתד והלמה בו במקבת כדי שימות בהכאה זו ואח\"כ מחצה ראשו ולזה היה צריך גבורה רבה.<br>כ\"ז. בין רגליה כרע נפל שכב בין רגליה כרע נפל באשר כרע שם נפל שדוד- המתעסק בחלב ועריות חייב שכן נהנה, אבל כאן הייתה עבירה לשמה כדי שיוחלש ותוכל להורגו ולכן לא נאסרה על בעלה.<br>כ\"ח. בעד החלון נשקפה ותייבב אם סיסרא בעד האשנב מדוע בשש רכבו לבוא מדוע אחרו פעמי מרכבותיו- לא שאלה מדוע בושש בני לבוא, כי לב האם היה חרד על בנה, ולא רצתה לתלות האיחור בו, אלא במרכבה, ותייבב היינו בכתה בקול חנוק כדי שלא ישמעו בחוץ ויפול ליבם, וי\"א שמאה פעיות פעתה וכנגד התקינו חז\"ל לתקוע מאה קולות בשופר כדי לערבב השטן שלא יקטרג- ר\"ח סוף מסכת ר\"ה.<br>כ\"ט. חכמות שרותיה תעננה אף היא תשיב אמריה לה- כשפייסוה שרותיה ועוררו בה תקווה, אף היא קיבלה עוז רוח והרגיעה נפשה בדברי ניחומים על טעם האיחור.<br>ל'. הלא ימצאו יחלקו שלל רחם רחמתים לראש גבר שלל צבעים לסיסרא שלל צבעים רקמה צבע רקמתים לצווארי שלל- וכך אמרו לה הלא חייליו ימצאו שלל ומחלקים אותו ביניהם ולכן מאחרים לבוא, וכל אחד שובה לו נערה אחת או שתיים שהיו שטופים בזימה, ובראש השלל שמו בגדים רקומים משני הצדדים שהיו מובחרים.<br>ל\"א. כן יאבדו כל אויביך ה' ואהביו כצאת השמש בגבורתו, ותשקוט הארץ ארבעים שנה- כשם שסיסרא אבד מן העולם כך יאבדו כל אויבי ה', ואהביו שהם זרע אברהם אוהבו יהיו כצאת השמש שזורח בבוקר והולך ומאיר עד עצם היום ובזמן גבורתו, בתקופת תמוז שאז האור בתוקפו וגבורתו, כך יהיה שלטון ישראל הולך וחזק."
          }
        ]
      },
      "ו": {
        "": [
          {
            "hint": "",
            "question": "1. ויעשו בני ישראל הרע בעיני ה'- ומה עונשם?",
            "answer": "הכתוב מלמדנו ששוב ירדו ישראל ממעלתם שהשיגו בימי דבורה וברק, ולכן נענשו בשעבוד קשה ביד מדין שבע שנים, וראיה לזה שהיה שעבוד קשה שלא בא לשדוד לגזול ולהשחית להנאתם, אלא משנאתם השחתה לשם השחתה."
          },
          {
            "hint": "",
            "question": "2. מדוע עשו להם בני ישראל מנהרות ומערות ומצודות?",
            "answer": "כאשר גברה יד מדיין על ישראל, עשו להם מנהרות ושאר מסתור בהרים כדי להיחבא ולהיסתר מפני המדיינים, שלא עמד בהם כוח לעמוד כנגדם בגלוי ואפשר שהמדיינים שמרו להם איבה על מלחמת מדיין בימי משה שהרגו כל זכר ושללו רכושם."
          },
          {
            "hint": "",
            "question": "3. וידל ישראל מאוד מפני מדין- לבאר?",
            "answer": "המדיינים היו עולים על שדות ישראל הם ומקניהם, ובאו כארבה לרב, ונטעו שם אוהליהם, וכך השפילו והענו את ישראל, ואז זעקו בני ישראל אל ה'."
          },
          {
            "hint": "",
            "question": "4. מה משיב ה' לבני ישראל?",
            "answer": "וישלח ה' איש נביא אל בני ישראל, והיה זה פנחס בן אלעזר הכהן, ולכן נקרא איש נביא ולא נביא, וזה שהסתיר הכתוב שמו, כדי שלא יאמרו היכן היה עד עכשיו ולמה לא הוכיח את ישראל עד עכשיו והניחם לבוא לידי שפל המדרגה עד שנצרכו שהקב\"ה ישלח אותו, ויאמר להם כה אמר ה' אלוקי ישראל אנוכי העליתי אתכם מארץ מצרים ואוציא אתכם מבית עבדים ואציל אתכם מיד מצרים ומיד כל לוחציכם ואגרש אותם מפניכם ואתנה לכם את ארצם, ואומרה לכם אני ה' אלוקיכם לא תיראו את אלוהי האמורי אשר אתם יושבים בארצם ולא שמעתם בקולי, אלא עזבתם תורתי ומצוותי. וכל זמן שתדעו כי אני ה' אלוקיכם ותאמינו בי ובתורתי ותשתעבדו לעול מצוותי, אין לכם להתיירא לא מע\"ז ולא משרי האומות שהם עובדים להם, שאין להם שליטה עליכם, וכיוון שעשו תשובה ונתביישו, נמחלו להם עוונותיהם וזכו לגילוי שכינה."
          },
          {
            "hint": "",
            "question": "5. מדוע זכה גדעון לגילוי המלאך אליו?",
            "answer": "יואש אבי גדעון היה חובט חיטים, אמר לו גדעון אבי, אתה זקן, הכנס לביתך ואני אהיה חובט, שאם יבואו המדיינים אין בך כח לנוס, והמלאך שהיה תחת האלה כשראה זכות זו של גדעון איך שכיבד את אביו, אמר כדאי אתה שעל ידך יגאלו בני ישראל, ומיד וירא המלאך אליו."
          },
          {
            "hint": "",
            "question": "6. מה אומר המלאך לגדעון ומה משיבו גדעון?",
            "answer": "ויאמר אליו המלאך ה' עימך גיבור החיל, כיוון שמסרת נפשך למיתה ובלבד שלא יסתכן אביך אתה זוכה למלכות, ויאמר אליו גדעון איה ה', ולמה נטשנו ונתננו ביד מדיין, אם צדיקים היו אבותינו יעשה לנו בזכותם, ואם רשעים היו, כשם שעשה להם נפלאות יעשה גם לנו, ורואים את גדלות גדעון שלא ביקש על עצמו שלא יצטרך להיחבא מפני המדיינים, אלא ביקש על כלל ישראל וזה סימן של מנהיג אמיתי."
          },
          {
            "hint": "",
            "question": "7. מה אומר ה' לגדעון ומה משיבו גדעון?",
            "answer": "ויפן ה' אליו ויאמר לך בכוחך זה והושעת את ישראל מכף מדין הלא שלחתיך, ה' הוסיף לו כוח בעבור הלימוד זכות על ישראל, והפך את מידת הדין למידת הרחמים, ויאמר אליו גדעון בי אדוני במה אושיע את ישראל הנה אלפי הדל במנשה ואנוכי הצעיר בבית אבי, והכתוב מלמדנו מידת הצניעות של גדעון שהקטין את עצמו, ולכן זכה לגדולה, ויאמר אליו ה' כי אהיה עימך והכית את מדין כאיש אחד, שלא תצטרך לטרוח במלחמה ארוכה מעיר לעיר וממדינה למדינה אלא תכה אותם מכה רבה."
          },
          {
            "hint": "",
            "question": "8. מדוע ביקש גדעון אות מן המלאך?",
            "answer": "וגדעון נסתפק אם היה הדיבור מה' בעצמו בלא אמצעי שזה מורה על תשועה ניסית שאין צריך עימה חיל רב כי אין מעצור ביד ה' להושיע ברב או במעט, או שהיה הדיבור באמצעות המלאך שאז גם התשועה באמצעים טבעיים ברוב עם ומלחמה, וביקש שהאות יהיה ע\"י המנחה, שאם הוא רק שליח ה' ואין אדוניו עימו לא ייקח עולה ומנחה, כי זובח לאלוקים יחרם בלתי לה' לבדו, וכמו שאמר המלאך אל מנוח ואם תעשה עולה לה' תעלנה ואז או ימנע לקחתה, או יאכלנה כמו שעשו מלאכי אברהם, אבל לא יניח אותו להקריב לא קורבן, ואם ייקח ממנו הקורבן זה האות והמופת שה' שוכן בקרבו."
          },
          {
            "hint": "",
            "question": "9. מה מכין גדעון כמנחה? ומה עושה המלאך?",
            "answer": "ויעש גדי עיזים ואיפת קמח מצות ומרק, ויאמר אליו המלאך קח את הבשר ואת המצות והנח על הסלע ואת המרק שפוך על הבשר, ובזה יגדל הנס של האש שתאכל הבשר והמצות שהם לחים ביותר, וישלח מלאך ה' את קצה המשענת אשר בידו ויגע בבשר ובמצות ותעל האש מן הצור ותאכל את הבשר והמצות ומלאך ה' הלך מעיניו ולא ראהו עוד."
          },
          {
            "hint": "",
            "question": "10. מדוע נבהל גדעון מהמראה שראה?",
            "answer": "וירא גדעון כי מלאך ה' הוא, היינו שה' שוכן בקרבו, ויאמר גדעון אהה ה' אלוקים כי ראיתי מלאך ה' וחשב כי ימות, דהרי כתוב בתורה ולא יראני האדם וחי ולכן צעק אהה, ויאמר לו ה' שלום לך אל תירא לו תמות כי נמחלו עוונותיך כדכתיב שלום במוסדי הגויה שלום לרחוק ולקרוב ובין הגוף והנפש אמר ה' ורפאתיו, לכן לא עצר החומר מבעד הנפש מלהשיג."
          },
          {
            "hint": "",
            "question": "11. מה עושה גדעון אחר ששמע את דבר ה'?",
            "answer": "ויבן שם גדעון מזבח לה' ויקרא לו ה' שלום, כשם שנקרא הקב\"ה בשם הויה מפני שמהווה כל הנמצאים שממנו הושפעו ובאו לכלל הויה, כך נקרא שלום והיינו שמקשר כל חלקי ההויה זה בזה, שבלא הקשר לא היה קיום לכל הבריאה, וכשם שהחי מקושר זה בזה בכוח הנשמה שנפח בנו, וכשמסתלקת הנשמה מסתלק הכוח המקשר, כך הקב\"ה מקשר את כל הבריאה, וה' הוא שלומנו, והמדבק בשכינה זוכה להיקרא שלום, וגדעון בענוותנותו תלהו בה'."
          },
          {
            "hint": "",
            "question": "12. מה מצווה ה' את גדעון בלילה ההוא?",
            "answer": "שעליו להרוס המזבח של הבעל אשר לאביך ואת האשרה שעליו תכרית, ותבנה מזבח לה' וכל המובחר שבקורבנות שהקצו לע\"ז יקריבו לה', ושמונה דברים הותרו באותו לילה, שחיטת חוץ ששחטו את הפר חוץ למשכן שהיה אסור, וזר שהוא גדעון ולא כהן. ולילה והדין הוא שמקריבים רק ביום, וכלי שרת שלא הוצרך לכלי שרת שהוקדשו לכך, וכלי אשרה שהקריב בכלים שהיו משמשים לאשרה, ועצי אשרה שהקטירו בעצי האשרה, ומוקצה לע\"ז, ונעבד."
          },
          {
            "hint": "",
            "question": "13. כיצד מגיבים אנשי העיר למחרת?",
            "answer": "וישכימו אנשי העיר בבוקר והנה ניתץ מזבח הבעל, והאשרה נכרתה וכו' ויאמרו איש אל רעהו מי עשה הדבר הזה, שהיו כל כך אדוקים בע\"ז ולא נפל חשדם על אף אחד מהם, ולאחר חקירה ודרישה הוברר להם שגדעון בן יואש עשה זאת, ויאמרו אל יואש הוצא את בנך וימות."
          },
          {
            "hint": "",
            "question": "14. מה עושה יואש אבי גדעון?",
            "answer": "ויאמר יואש לכל אשר עמדו עליו האם אתם מפקפקים בכוח הבעל שאתם באים לריב ריבו כאילו אינו יכול לריב ריבו, האם אתם תושיעון אותו, ינקום נקמתו מן הפוגעים בו, וכדי לחזק דבריו קרא לבנו ירובעל לומר שהוא בטוח שהבעל יריב בעצמו את ריבו ובזה ביקש לדחותם שלא יהרגו את בנו וגם הוא עצמו כשראה שאין ממש בע\"ז שאפשר היה לעשות לה כך, רצה להסיר לב העם ממנה."
          },
          {
            "hint": "",
            "question": "15. מה עושה גדעון כאשר מדין ועמלק ובני קדם נאספו למלחמה בעמק יזרעאל?",
            "answer": "ורוח ה' לבשה את גדעון היינו רוח של התעוררות קדושה והתלהבות, ויתקע בשופר ויזעק את משפחת אביעזר אחריו שהם ממשפחתו, ואח\"כ שלח מלאכים אל בני שבטו שבט מנשה שגרו רחוק יותר ולא היה די בקול השופר, וכן שלח מלאכים אל בני זבולון ונפתלי."
          },
          {
            "hint": "",
            "question": "16. כיצד מבקש גדעון לדעת האם ינצח שלא כדרך הטבע כפי שהובטח?",
            "answer": "גדעון חשש שמא נתמעטו זכויותיו וזכויות ישראל, לכן ביקש לדעת מה' אם יקיים להם הבטחתו, וביקש שתי אותות של שינוי הטבע: הראשון שיציג גיזת צמר בגורן וירד טל רק על הגיזה ועל כל הארץ יהיה חורב היינו יובש, ויהי כן, וישכם ממחרת ויזר את הגיזה וימץ טל מן הגיזה מלוא הספל מים, אבל לא נתקיימה משאלתו שיהא חורב על כל הארץ, כי הטל לא פוסק לעולם רק שעל הגיזה ירד יותר טל משאר המקומות, והאות השני שביקש שהגיזה תישאר יבשה ועל כל הארץ יהיה טל, ויעש כן האלוקים ויהי חורב על הגיזה לבדה ועל כל הארץ יהיה טל, והיה בזה רמז בשתי האותות, שבאות הראשון רמז שזכותם תעמוד להם ועמי הארץ יהיו לחרבה, ורמז באות השני שלא יפקד מישראל איש ולא יגרום החטא מפלה לישראל, ונענה גדעון מפני שמסר נפשו על ישראל והיה עניו."
          },
          {
            "hint": "",
            "question": "17. מהי גדולת מידת הענווה?",
            "answer": "הענווה מביאה את האדם ליראת שמים, וזוכה לשלוש מעלות טובות בעוה\"ז- לעושר כבוד וחיים, וכן מצינו במשה רבנו ע\"ה שהיה מתנהג בענווה ושפלות וזכה בכולן, בעושר שמחצב על סנפירנון נתגלה לו ופסל ממנו לוחות הברית, ואמר לו הקב\"ה הפסולת יישאר לך, וכן זכה לכבוד וקם כל העם והשתחוו איש פתח אוהלו, וזכה לחיים, ומשה בן מאה ועשרים שנה במותו, וכן שאל אלכסנדר מוקדון את חכמי הנגב מה יעשה האדם ויחיה, אמרו לו ימות, דהיינו ימית עצמו ויחשיב את עצמו בתחתית השפלות כאילו אינו כלום, אמר להם מה יעשה אדם וימות, אמרו לו יחיה, דהיינו יחיה עצמו בעוה\"ז במאכל ובמשתה והתענוגים והנאות גופניות, ואז תמות הנפש, ואמר להם הקב\"ה לישראל חושקני בכם, שאע\"פ שאני משפיע לכם גדולה אין אתם מתרברבין לפני כאומות העולם, אלא ממעטין עצמכם לפני, נתתי גדולה לאברהם אבינו אמר ואנוכי עפר ואפשר, נתתי גדולה למשה ולאהרון אמרו ונחנו מה, דוד אמר ואנוכי תולעת ולא איש חרפת אדם ובזוי עם, ואומות העולם אינו כן, נתתי גדולה לנמרוד אמר הבה נבנה עיר וגו', ופרעה אמר מי ה' אשר אשמע בקולו, סנחריב אמר מי בכל אלוהי הארצות וגו', חירם אמר אל אני ומושב אלוקים ישבתי נבוכדנצר אמר אעלה על במותי עב אדמה לעליון- חולין פ\"ט."
          },
          {
            "hint": "",
            "question": "18. כיצד היא דרך הענווה?",
            "answer": "מענה רך בפיו ומשיב חמה, מרבה שלום עם אביו ואימו ועם חברו בשוק אפילו עם גוי והוי אהוב למעלה ואהוב למטה, ורוח הבריות נוחה הימנו, שומע חרפתו ושותק ואינו מקפיד בשעת כעסו, ומקבל את כל האדם בספר פנים יפות, ומשפיל את רוחו, וכובש את יצרו, ומכניע את לבו, ובולם פיו בשעת מריבה, ובורח מן השררה והכבוד."
          },
          {
            "hint": "",
            "question": "19. מהי גנות מידת הגאווה?",
            "answer": "הגאווה וגסות הרוח מידה שנואה מאוד לפני הקב\"ה, וכל אדם שיש בו גסות רוח אמר הקב\"ה אין אני והוא יכולים לדור יחד בעולם, שנאמר גבה עיניים ורחב לבב אותו לא אוכל, ותועבת ה' כל גבה לב, ודוד המלך היה משבח את עצמו שלא נהג במידת הגאווה, שנאמר- ה' לא גבה לבי ולא רמו עיני ולא הלכתי בגדולות ובנפלאות ממני, ושלוש גדולי עולם שנתגאו באו לידי שכחה, משה שמואל ודוד, משה שנתגאה על הדיינים שנאמר הדבר הקשה מכם תקרבון אלי ושמעתיו, והעלים הקב\"ה ממנו משפט בנות צלופחד והוצרך לשאול דינן מאת המקום, ושמואל שנתגאה בעצמו ואמר אנוכי הרואה, וכשבא למשוח את דוד העלימו ממנו וחשב את אליאב כראוי למלוך, וכן דוד שאמר זמירות היו חוקיך, היה משתבח בעצמו ואומר שכל המצוות היו בעיניו קלות ורגילות בפיו כזמירות הללו, אמר לו הקב\"ה חייך שסופך לטעות בדבר שתינוקות של בית רבן קוראים אותו, ובשעה שהעלה את הארון טעה ונתנו על העגלה וכתוצאה מכך הומת עוזא, ואמר לו הקב\"ה כי עבודת הלווים בכתף ישאו."
          }
        ]
      },
      "ז": {
        "": [
          {
            "hint": "",
            "question": "1. וישכם ירובעל הוא גדעון- לבאר?",
            "answer": "גדעון לא נתפעל משמו שמורה שירב בו הבעל, שהיה בטוח באפסות הע\"ז, וידע שהבעל הבל הוא ואין בו כוח להרע כלל, ולכן השכים בבוקר ובזריזות לאסוף את העם אשר אתו ויחנו בעין חרוד למרגלות הגלבוע, ומחנה מדין היה מצפון לגבעת המורה מול הר הגלבוע, ועין חרוד היה מדרום לגבעת המורה."
          },
          {
            "hint": "",
            "question": "2. מה אומר הקב\"ה לגדעון?",
            "answer": "שהעם אשר אתו רב מדי, והם יחשבו שכוחם וריבוי אנשיהם הביאו את הניצחון, וגם יש בהם אנשי חטא ואולי ייכשלו בחטאם וגם יאמרו כוחנו ועוצם ידינו עשר לנו את כל החיל הזה, לכן ציווהו לשלח חלק מהם."
          },
          {
            "hint": "",
            "question": "3. מדוע בשאר המלחמות לא ציווה ה' לבחור מעט אנשים?",
            "answer": "כיוון שגדעון טען איה כל נפלאותיו אשר ספרו אבותינו לאמור וגו', לכן רצה הקב\"ה להראות לו שגם היום עדיין עושה עימהם נפלאות, שידעו כל ישראל שלא פסו נפלאות מישראל."
          },
          {
            "hint": "",
            "question": "4. כיצד נעשה הבירור הראשון ע\"י גדעון?",
            "answer": "גדעון הודיע בצנעא ללוחמים כדי שלא לבייש את מי שירא וחרד הן מצד חולשתו הן מצד העבירות בידו, שיקומו בבוקר ויחזרו, וחזרו כשני שליש ונשארו עשרת אלפים לוחמים."
          },
          {
            "hint": "",
            "question": "5. מה דבר ה' אל גדעון?",
            "answer": "ויאמר ה' אל גדעון עוד העם רב, הורד אותם אל המים ושם אצרפנו לך, כמו שמצרפים הכסף מן הסיגים שלא יהיו במלחמה רק הצדיקים הראויים להשגחת הבורא מצד משיהם הטובים, וכל מי שיכרע על ברכיו לשתות כאשר ילק הכלב יועמד בקבוצה אחת ואתם גם מי שילקק מן המים בלא כריעה, ובקבוצה של גדעון יעמדו אלה שלקחו מים בידם ושתו מתוך ידם, וביאור הניסיון הזה- שכל אלו שממהרים לכרוע וללקק המים סימן שאין להם אומץ לב ואורך רוח להתגבר על השפעת סביבתם, מיד שהם צמאים הם מתנפלים על המים במהירות, לא כן השותים במעומד מתוך ידם שיש להם אורך רוח ובודאי יעמדו בהשפעת סביבתם ולא ימשכו אחר הבעל, ויהיו מספר המלקקים מתוך ידם אל פיהם שלוש מאות איש."
          },
          {
            "hint": "",
            "question": "6. כיצד מחזק ה' את לב גדעון?",
            "answer": "ויאמר ה' אל גדעון בשלוש מאות איש המלקקים אושיע אתכם ונתתי את מדין בידך, ואל לך לדאוג ממיעוט הלוחמים שנשארו עימך, ושאר העם חזרו לבתיהם שאע\"פ שהדין הוא שאלו החוזרים מעורכי המלחמה צריכים לספק מים ומזון כאן שלחם לגמרי שלא היה צריך מהם שום עזר כיוון שה' ריחקם."
          },
          {
            "hint": "",
            "question": "7. מה אומר ה' לגדעון בלילה שלפני המלחמה?",
            "answer": "גדעון כשראה שמכל הל\"ב אלף לוחמים נותרו רק שלוש מאות חשב שנמאסו בעיני הקב\"ה ואינם ראויים לקבל תשועה, ולכן שכב והמתין לדבר ה' איך ומה יעשה, וה' אומר לו רד אתה ופורה נערך אל מחנה מדין ושמעת מה ידברו ואחר תחזקנה ידיך, ומדין ועמלק וכל בני קדם היו מרובים כארבה לרוב, ולגמליהם אין מספר כחול אשר על שפת הים, וגדעון ופורה נערו מגיעים עד קצה המחנה, ומשם והלאה ממשיך גדעון לבדו ורואים את גבורתו ויבוא לבדו אל המחנה וישמע איש מדיני מספר לרעהו חלומו, הנה צליל שעורים היינו כיכר, מתגלגל ואגב גלגולו משתבר והולך, ומתפורר, ובכל זאת הלך והפיל את האוהל, כך יבוא גדעון שהיינו מבזים אותו בלבנו ויפיל את כל מחננו והוא החלש ינצח עם רב וחזק, ויהי כשמוע גדעון את מספר החלום ואת פתרונו, וישתחו וישב אל מחנה ישראל ויאמר קומו כי נתן ה' בידכם את מחנה מדין."
          },
          {
            "hint": "",
            "question": "8. כיצד יוצא גדעון למלחמה על מדין?",
            "answer": "גדעון רצה להמעיט בנס, ויחץ את שלוש מאות האיש לשלושה ראשים וייתן שופרות ביד כולם, וכדים ריקים ולפידים בתוך הכדים, ולמדים כלל גדול בהנהגה, שעם הביטחון בישועת השי\"ת אין להימנע מלהשתדל השתדלות בדרך הטבע לנצח במלחמה, והטעם שחילקם לשלושה ראשים כדי להזכיר זכות אבות, ושופרות להזכיר העקידה, ויאמר אליהם גדעון כאשר אעשה כן תעשון, והכוונה לתרועת השופר והוצאת הלפידים ונפיצת הכדים, וכן הכניסה והנסיגה כאשר ילחמו זה בזה האויבים, ויבוא גדעון ומאה איש אשר אתו בקצה המחנה בראש האשמורת התיכונה, ויתקעו בשופרות ונפוץ הכדים אשר בידם, ויתקעו שלושת הראשים בשופרות וישברו הכדים ויחזיקו ביד שמאלם בלפידים וביד ימינם בשופרות, ויקראו חרב לה' ולגדעון ויעמדו סביב המחנה, וסמכו על ישועת השי\"ת שיהומם ויאבדם ע\"י ההשתדלות שעשו, וישם ה' חרב איש ברעהו, ויהרגו אלו את אלו בדרך מנוסתם."
          },
          {
            "hint": "",
            "question": "9. כששמעו ישראל על מפלת מדין מה עשו?",
            "answer": "נתכנסו מנפתלי וזבולון ואשר ומנשה וירדפו אחר מדין, וישלח גדעון מלאכים בכל הר אפרים לאמור רדו לקראת מדין ולכדו לכם עד הירדן, ומנעו מהם מים, וילכדו בני אפרים את שני שרי מדין את עורב ואת זאב ויהרגו אותם, ואת ראשם הביאו אל גדעון שרדף אחריהם."
          }
        ]
      },
      "ח": {
        "": [
          {
            "hint": "",
            "question": "1. מה המריבה שפרצה באמצע המלחמה בין גדעון לשבט אפרים?",
            "answer": "בני אפרים רבו עם גדעון על שלא קרא להם למלחמה כמו שקרא לשאר השבטים, ולכאורה הרי הקב\"ה רצה להושיע את ישראל בשלוש מאות איש וכך יכול היה גדעון להשיב להם תשובה, ומדוע טען טענות אחרות? והתשובה שבני אפרים טענו למה לא קרא להם בתחילה כמו ששלח וקרא לאשר וזבולון ונפתלי ומנשה שהרי עדיין לא ידעו שהקב\"ה יושיע במעט, וגדעון ענה להם שהכל מהשמים, וה' גזר שאתם תהרגו את שני מלכי מדין, וטוב עוללות אפרים הענבים הפחותים הנלקטים בסוף מבציר אביעזר הם הענבים הטובים שבוצרים אותם בתחילה היינו החשובים ממשפחת גדעון, וכך פייס גדעון את בני אפרים שמיעט מעשי עצמו והאדיר מעשיהם."
          },
          {
            "hint": "",
            "question": "2. מה ביקש גדעון מאנשי סוכות?",
            "answer": "גדעון רדף עם שלוש מאות לוחמיו אחר שרי מדין זבח וצלמנע שנמלטו, וביקש מאנשי סוכות כיכרות לחם עבור לוחמיו העייפים והרעבים ומצווה לפרוס לרעב לחם וגם שהם בעיצומה של המלחמה, ושרי סוכות טענו כנגדו שכיוון שזבח וצלמנע אינם בידך ואינך בטוח בניצחון עליהם, לכן אנו לא רוצים לסכן עצמנו ולהושיט לך סיוע, ולמחר יבואו מלכי מדין ויענישו אותנו קשות על כך, ורואים שאנשי סוכות היו חסרי אמונה ומדוכאים ולא האמינו בישועת השי\"ת גם אחר מפלת מדין, ולא רצה גדעון להענישם עכשיו, שלא לעכב ניצחונו פן יברחו או יתקבצו שוב להילחם בו, ולכן דחה עונשם."
          },
          {
            "hint": "",
            "question": "3. כיצד נהגו אנשי פנואל?",
            "answer": "כמו אנשי סוכות ולא רצו לסייע לגדעון וללוחמיו והנה בעוד העניש את אנשי סוכות שיהרגם כשישוב מן הניצחון על מדין לאנשי פנואל אמר שיעניש אותם בנתיצת המגדל שבטחו בו, כי אנשי סוכות דיברו עימו שריהם וחשוביהם ולכן עונשם גדול יותר."
          },
          {
            "hint": "",
            "question": "4. מה היה גודל מחנה זבח וצלמנע הנמלטים?",
            "answer": "כחמישה עשר אלף אנשי מדין ועוד מאה ועשרים אלף מבני קדם שולפי חרב, והקב\"ה מסרם ביד גדעון ולכד את זבח וצלמנע וחלק מהמחנה הרג והשאר נסו."
          },
          {
            "hint": "",
            "question": "5. כיצד מעניש גדעון את סוכות ופנואל?",
            "answer": "בסוכות לקח את הזקנים שהם היו המשיבים בשם אנשי העיר וייסר אותם על הקוצים והברקנים, וגם את אנשי פנואל הרג, ולא הסתפק בנתיצת המגדל, מפני שלחמו נגדו והרגם כמורדים במלכות."
          },
          {
            "hint": "",
            "question": "6. מה התוכחה שהוכיח גדעון בשופטו את זבח וצלמנע?",
            "answer": "הם היו ראשי המציקים לישראל, ושאל אותם איפוא הם אנשי תבור שהרגום על לא עוול בכפם ובעבור זה נתחייבו מיתה, ואילו החייתם אותם לא הרגתי אתכם, כי כן היה המנהג שלא להרוג מלכים שנלקחו בשבי, ויאמר גדעון ליתר בכורו קום הרוג אותם, כדי לחנכו בתכסיסי גבורה, והוא לא היה מסוגל לכך לפי שהיה עדיין נער, ויאמרו זבח וצלמנע לגדעון קום אתה ופגע בנו כי כאיש גבורתו, ויקם גדעון ויהרגם."
          },
          {
            "hint": "",
            "question": "7. מה מבקשים העם מגדעון?",
            "answer": "שימשול עליהם, ורצו לתת לו זכות שתעבור זכות השלטון בירושה לבניו מה שלא היה בשום שופט לפניו אע\"פ שלא היו גיבורים כמוהו, ויאמר אליהם גדעון לא אמשול אני בכם ולא ימשול בני בכם רק ה' ימשול בכם, שתקבלו אלוקותו עליכם ולא תוסיפו לסור מאחריו, ורואים את ענוותנותו של גדעון שהיה בורח מן השררה והכבוד ולכן זכה לגדולה."
          },
          {
            "hint": "",
            "question": "8. מדוע ביקש גדעון שיתנו את הנזמים מן השלל?",
            "answer": "אע\"פ שבדין מלך מגיע לו מחצית השלל, ויתר על השלל כי היה שונא בצע, וביקש רק לעשות לו אפוד לזכר הנס, ולכן שאל וביקש שכל אחד ייתן לו נזם שללו, וכל כך הייתה אהבתם של ישראל לגדעון שמיד הסכימו לתת שללם וכל כך הרבה רצו לתת שהיה צריך לפרוש השמלה כדי שכולם יוכלו לתת בבת אחת, ויהי משקל נזמי הזהב אשר שאל אלף ושבע מאות זהב מלבד השהרונים והנטיפות שנטל גדעון עצמו, ויעש ממנו גדעון לאפוד ויצג אותו בעפרה , ותשקוט הארץ ארבעים שנה."
          },
          {
            "hint": "",
            "question": "9. מדוע הפך האפוד למוקש לגדעון וביתו?",
            "answer": "כיוון שאחר מיתת גדעון עשאוהו לעבודת גילולים והלכו שם לעבדו, וע\"י שבאה תקלה ע\"י גדעון לישראל נהרגו בניו."
          },
          {
            "hint": "",
            "question": "10. כמה בנים היו לגדעון?",
            "answer": "ולגדעון היו שבעים בנים יוצאי ירכו כי נשים רבות היו לו, וי\"א שנענש משום כך שלא נהג בזה כהוגן, ועוד שלקח פילגש אשר בשכם שילדה לו את אבימלך שהרג את כל בני גדעון."
          },
          {
            "hint": "",
            "question": "11. מדוע לא ציווה גדעון מי מבניו ימלוך אחריו?",
            "answer": "כיוון שהשלום היה שרוי במעונו, ואע\"פ שהיו לו בנים מרובים מנשים הרבה, לא היו מריבים זה עם זה והיו שומעים לקולו, וכל הקטן מחברו היה חולק כבוד לאחיו הגדול ממנו בשנים, ולכן לא ציווה מי מבניו ימלוך שהיה סבור שכולם יסכימו להמליך את הגדול שבהם, שהייתה שלווה שרויה ביניהם, וגם בן פילגשו אבימלך לא עורר מחלוקת ולכן לא חשד בו שיש בדעתו לתפוס המלוכה."
          },
          {
            "hint": "",
            "question": "12. מה קרה אחר מיתת גדעון?",
            "answer": "וישובו בני ישראל ויזנו אחר הבעלים למרות שראו כיצד גדעון נותץ את מזבחו והראה את אפסותו של הבעל שאין בו כוח לריב עם אלו הקמים נגדו, ובכל זאת לא למדו ישראל לקח ונמשך לבם אחר הבעל, והתקיים בהם מה שנאמר לעיל והיה במות השופט ישובו והשחיתו מאבותם ללכת אחרי אלוהים אחרים לעובדם ולהשתחוות להם, ולא זכרו בני ישראל את ה' אלוהיהם המציל אותם מיד כל אויביהם מסביב ע\"י שלוש מאות איש."
          },
          {
            "hint": "",
            "question": "13. מדוע לא זכרו בני ישראל את נפלאות ה' שעשה עימהם בימי גדעון?",
            "answer": "הרי התשועה הייתה ניסית ומופתית והיה הדבר ראוי לזכור את ה', רק בני ישראל ייחסו את הניצחון לטבע ולגבורת גדעון, ואע\"פ כן שילמו רעה תחת טובה כשלא עשו חסד עם בית גדעון שעשה מריבה עם הבעל והם החלו לזבוח לבעל אחר מותו, והיו גם כאלה שקצפו עליו על שהרס מזבח הבעל, ועבירה גוררת עבירה."
          }
        ]
      },
      "ט": {
        "": [
          {
            "hint": "",
            "question": "1. מה דחף את אבימלך לרצות למלוך?",
            "answer": "אבימלך מצא סימוכין בשמו שהוא ראוי למלכות, שאביו קראו אבי מלך, משמע שהוא ראוי למלך, ובזה התנהג ההיפך מאביו שברח מן השררה, וילך אבימלך שכמה אל אחי אימו ומשפחתם כדי שיהיו לו לבעלי ברית נגד אחיו מאביו, ומשך ליבם בכך שאמר להם שכבוד גדול יהיה להם שיהיה למלך ויתלו הגדולה בהם כי רוב בנים דומים לאחי האם."
          },
          {
            "hint": "",
            "question": "2. מה ביקש אבימלך ממשפחת אימו שידברו באוזני אנשי שכם?",
            "answer": "דברו נא באוזני אנשי שכם ושאלו אותם מה טוב לכם יותר אם ימשלו בכם שבעים איש כל בני ירובעל ויהיה תוהו ובוהו. או שימשול בכם איש אחד, שבודאי יענו שטוב יותר איש אחד, ועוד ביקש שיזכרו שהוא עצמם ובשרם והוא בן גדעון ואימו משכם, ואם תאמרו שאין ראוי וזהו עיוות דין להרחיק את בני גדעון מנשיו ולהמליך את בן הפילגש, אין הדבר כן שהרי התורה הקפידה שלא להמליך זר כדי שלא יתאכזר, ואילו אני עצמכם ובשרכם, וידברו אחי אימו עליו אצל בני שכם ויט לבם אחרי אבימלך כי אמרו אחינו הוא, ויתנו לו שבעים כסף ובזה נשתתפו אנשי שכם בפועל הרצח כי עזרוהו בכסף."
          },
          {
            "hint": "",
            "question": "3. מה עושה אבימלך בכסף?",
            "answer": "וישכור אבימלך אנשים ריקים ופוחזים שאין להם מה להפסיד וששים אלי קרב ובהולים במעשיהם לעשות בלא תבונה בפחזנות ופזיזות בלא התיישבות הדעת לעשות או לא לעשות, ויבוא אבימלך עימם בית אביו עפרתה ובאכזריות הרג את כל אחיו בני ירובעל ששהו שם יחד, והרגם במתכוון וביישוב הדעת, ובהשגחת השם המפר עצת ערומים הותיר שריד לגדעון את יותם שנחבא."
          },
          {
            "hint": "",
            "question": "4. כיצד הומלך אבימלך למלך הרי לא נמשח?",
            "answer": "ואנשי שכם התאספו וימליכו את אבימלך למלך, ואין הכוונה שהיה מלך ממש שהרי לא נמשח, ואינו נמנה עם מלכי ישראל, רק שררה הייתה לו כדקלמן פסוק כ\"ב וישר אבימלך על ישראל."
          },
          {
            "hint": "",
            "question": "5. כיצד מגיב יותם על המלכת אבימלך?",
            "answer": "יותם היה חושש מלדבר בגלוי מפחד אבימלך, לכן דיבר במשל הנכנס אל הלב שגם בני העם הפשוטים יבינו הרעיון, ובא להעיר אוזניהם השטות והפשע שעשו, ועלה על הר גריזים וישא קולו ויקרא ויאמר להם שמעו נא בעלי שכם וישמע אליכם אלוקים הלוך הלכו העצים למשוח עליהם מלך ויאמרו לזית מלוך עלינו, והנמשל שהאדם עץ השדה, ודרך המבקשים מלך, לבקש איש היותר ראוי והיותר מעולה לשלמות הציבור, ולא יבחרוהו ההמונים רק ראשיהם וחכמיהם, לכן לא אמר כל העצים, רק העצים היינו עצי הפרי שהם המובחרים שבעם, ויש ג' תכליתות טוב, ערב, ומועיל, בקשת הערב הוא פועל החוש הבהמי, ובקשת המועיל הוא פועל השכל, ולכן הלכו להמליך את הזית שמוציא שמן למאור והוא משל לאור החוכמה והתורה, והאור נקרא טוב, והסכימו שאיש כזה ראוי למלוך, והזית השיב בשלילה, כי איש אשר אור החוכמה והתורה כל תכליתו לא יאבה לקבל שררה כי תשבית אותו משלימות הנפשיי ויחדל מהשגחת החוכמה והשפע, ויאמרו העצים לתאנה לכי מלכי עלינו אחר שכוח החכמים והטובים לא מצאו איש הטוב בעיניהם חדלו לבקש, ואז התעוררו כת אחרת שהם העשירים המבקשים את הערב לחיי הגוף, והמשל בתאנה שפריה מתוק וערב לחוש הטעם, ורצו להמליך איש המועיל לתכליתם לחיות בתענוגים ותפנוקים, וגם הוא לא הסכים לעזוב את הערב המדומה עבור השררה לטובת העם, והלכו אל הגפן, והיא הכת השלישית הממוצעת בין הערב והטוב, ורצו לבחור איש ממוצע והוא המועיל שהוא חכם במדיניות ובטוב במידות, אשר ינהיגם בדרכי צדק וישפוט משפטיהם לטוב החיים המדיניים והגפן מרמזת עליו כי יין ישמח לבב אנוש, ותאמר הגפן שהוא החכם המדיני שאינו מוכן לזה כי ישבית את שלמותו, ויאמרו כל העצים אל האטד, אז חדלו ראשי העם החכמים ועשירים והמדינאים לבקש מלך, עד שהעצים נושאי פרי לא יבקשו מלך, כי לא מצאו, רק אז עמדו כל העצים אילני הסרק שהם רוב העצים ויבקשו מלך, ויבחרו באטד שהוא הגרוע שבכולם וחסר כל תועלת והמעלה שלו שאי אפשר להתקרב אליו כי הוא מלא חנית חיצים וקוצים מכאיבים, והנמשל שאחר שחדלו המעולים לבקש מלך, התאספו ההמון כולו להקים עליהם איש הנעדר כל שלימות והגרוע שבכולם ויאמר האטד שהוא מקבל את המלוכה ודורש אחריה, ובתנאי שיבואו ויחסו בצילו, וידוע שאין לאטד צל כלל, ורצה לומר עזבו מעלתכם אתם ארזי הלבנון הרמים והנישאים ותשפילו שבת תחתי במקום שפל ומורד, והקוצים המכאיבים שלי יהיו לכם לצל ומחסה, ואם תמרדו בי אל תחשבו שלא אוכל להרע לכם משפל מקומי לא כן כי אחר שהאטד מוכן לשריפת אש, תאכל את ארזי הלבנון."
          },
          {
            "hint": "",
            "question": "6. כיצד מבאר יותם את הנמשל?",
            "answer": "במות גדעון נמצא בין בניו חכמים דורשים הטוב כשתילי זיתים, ועשירים דורשים הערב כתאנה חנטה פגיה, וחכמים במדיניות אל המועיל, ואלה לא אבו אל המלוכה ולא שחרו אליה, ואתם המוני עם הפחותים, והלכתם אל האטד שלא נמצא בו כל טוב לא ערב ולא מועיל רק קוץ ודרדר להשחית את אחיו, ומתנה עימהם אם באמת ובתמים עשיתם ותמליכו את אבימלך וחשבתם לקנות בצילו איזה שלימות, ואם טובה עשיתם עם ירובעל ועם ביתו שחויבתם מצד הכרת הטוב שמסר נפשו עליכם ובעבור זה המלכתם אותו, ניחא, אבל איה הגמול בזה שהרגתם שבעים בניו, ותמליכו את אבימלך בן אמתו, וגם בזה אין לכם זכות, כי המלכתם אותו בגלל שהוא אחיכם ולא מצד שהוא בן ירובעל."
          },
          {
            "hint": "",
            "question": "7. מה הקללה שמקלל יותר את אבימלך ואנשי שכם?",
            "answer": "תצא אש מאבימלך ותאכל בעלי שכם ואת בית מלוא, ותצא אש מבעלי שכם ובית מלוא ותאכל את אבימלך, דהיינו שתהיה שנאה ומריבה ביניהם, ויילחמו זה בזה עד כיליון."
          },
          {
            "hint": "",
            "question": "8. להיכן נמלט יותם?",
            "answer": "וינס יותם ויברח וילך בארה וישב שם מפני אבימלך אחיו."
          },
          {
            "hint": "",
            "question": "9. כמה שנים מלך אבימלך?",
            "answer": "וישר אבימלך על ישראל שלוש שנים, דהיינו אחר שהרג את אחיו השתרר על ישראל שלוש שנים, ולא הלך בדרך טובים ולא החזיר את ישראל לאביהם שבשמים ותוך זמן קצר נתקיימה קללת יותם."
          },
          {
            "hint": "",
            "question": "10. מה היה העונש ההשגחיי על אבימלך?",
            "answer": "וישלח ה' רוח רעה בין אבימלך ובין בעלי שכם ויבגדו אנשי שכם באבימלך, וישחיתו זה את זה, למען יבוא גמול החמס שחמסו המלוכה והרגו את בני גדעון וגמול דמם הרותח."
          },
          {
            "hint": "",
            "question": "11. מדוע שמו בעלי שכם מארבים על ראשי ההרים?",
            "answer": "כדי לגזול את העוברים ושבים ולומר שאין מורא אבימלך עליהם, ועיקר מטרתם שרצו להרוג את אבימלך אם ימצאוהו שם, והוגד הדבר לאבימלך, ונמנע מלבוא לשם."
          },
          {
            "hint": "",
            "question": "12. מי היה געל בן עבד?",
            "answer": "רש\"י כתב שהיה נוכרי, והיה גיבור, והנה הגיע לשכם, ובני שכם בטחו על גבורתו שיילחם באבימלך ונתנו השררה בידו, למרות שלא ידעו אם אפשר לסמוך עליו, ויצאו לבצור כרמיהם כי תחילה פחדו לצאת וידרכו הענבים ויעשו הילולים ומשתה ויקללו את אבימלך בפרהסיא."
          },
          {
            "hint": "",
            "question": "13. כיצד מסית געל את העם נגד אבימלך?",
            "answer": "ויאמר געל בן עבד מי אבימלך מה חשיבותו להיות שר עליכם, ומדוע אנשי שכם צריכים להיות לו לעבדים לאדם שפל כזה, וזבול פקידו אין לא שום זכות למשול בעיר, הוא רק פקיד של אבימלך. וכשם שאין ראוי שנעבוד את שכם מפני היותו בן חמור שהיה נשיא הארץ כן אין ראוי שנעבוד את אבימלך."
          },
          {
            "hint": "",
            "question": "14. מה עושה געל בן עבד אחר שביזה את אבימלך?",
            "answer": "התחיל משבח את עצמו ומי ייתן ואהיה מושל עליכם ואסיר את אבימלך בכוח הזרוע, וקרא קריאה שתגיע לאוזני אבימלך רבה צבאך וצא להילחם בי, כי אתה לבדך לא תוכל לי."
          },
          {
            "hint": "",
            "question": "15. מי מודיע לאבימלך על הנעשה בשכם?",
            "answer": "זבול מושל העיר חרה אפו על געל בן עבד וישלח מלאכים אל אבימלך לאמור הנה געל בן עבד ואחיו באו שכמה וצרים על העיר שלא תוכל לבוא לשם, ומייעץ לאבימלך לעשות תחבולה, שיבוא בלילה עם אנשיו ויארוב בשדה רחוק מן העיר, ובבוקר השכם עם זריחת החמה תתקרב אל העיר ממקום המארב, ואז יצאו געל ואנשיו מן העיר ועשית לו כאשר תמצא ידך, היינו שתוכל להכות בו כמה שתרצה, כיוון שההתנפלות עליו תבוא בפתע פתאום ולא ימצא ידיו ורגליו."
          },
          {
            "hint": "",
            "question": "16. האם אבימלך מקבל את עצת זבול פקידו?",
            "answer": "עצתו של זבול נראתה לאבימלך ועשה כן, אבל הוסיף מדעתו וחילק את העם לארבעה ראשים, שיארבו בכל רוחות העיר, שאם יצא געל ואנשיו מרוח אחרת יתנפל עליהם משם."
          },
          {
            "hint": "",
            "question": "17. כיצד נוהג געל בן עבד?",
            "answer": "כיוון שהיה בקי במארבים נהג זהירות יתירה קודם שיצא מן העיר, ועמד בפתח שער העיר לבדוק יפה יפה שמא מסתתרים אנשי אבימלך, ובינתיים קם אבימלך ממארבו והתחילו מתקרבים כיוון שחשב שגעל יצא לקראתו, וזבול מושל העיר פקידו של אבימלך ניסה להתל בו ולהקניטו מדוע אתה מפחד ואיה גבורתך כדי להפילו בפח, ובכל זאת לא נתפתה געל, והנה הוא שם לב שיש כמה ראשים היורדים ומתקרבים אליהם, וזבול ממשיך להתגרות בגעל ושואל אותו איה פיך אשר דיבר מי אבימלך כי נעבדנו וניסה בכל דרך לזרזו לצאת כדי שאבימלך יתנפל עליו מכל צד, ויצא געל ובעלי שכם ויילחם באבימלך, ונפלו חללים רבים משני הצדדים, וגעל נס ולא שב לשכם, כי זבול נעל השער ולא נתן לו לחזור לשם, ואבימלך חזר לארומה."
          },
          {
            "hint": "",
            "question": "18. מה קרה למחרת?",
            "answer": "יצאו אנשי שכם אל השדות כי היה עת הבציר וכבר התייאשו מן המלחמה, ויגידו לאבימלך, וייקח את העם אשר עימו ויחצם לשלושה ראשים ויארב בשדה, וירא את העם יוצא השדה, ויקם ויכה בהם, והמשיך להילחם בעיר כל היום וילכוד את העיר ואת העם אשר בה הרג, ויתוץ את העיר וזרעה מלח שלא תצמיח ונכבדי שכם לא היו בעיר בשעה שנלכדה."
          },
          {
            "hint": "",
            "question": "19. מה עושה אבימלך לנכבדי שכם?",
            "answer": "וישמע כי נקבצו כל נכבדי שכם אל מקום אחד אל צריח בית אל הוא מגדל חזק, ואבימלך ואנשיו הביאו ענפים רבים סביב למגדל והציתו אש, ותהי אש גדולה ששרפה את הצריח שהיה מעץ, וימותו כל אנשי המגדל אלף איש ואישה."
          },
          {
            "hint": "",
            "question": "20. לאן ממשיך אבימלך אחר שהחריב את שכם?",
            "answer": "וילך אבימלך אל תבץ שגם הם מרדו בו, ויחן וילכדה, ומגדל עוז היה בתוך העיר הינו מגדל חזק, וכל הנכבדים ברחו לשם וסגרו השערים שלא יוכלו האויבים להכניס לשם, ועלו על גג המגדל, להילחם באויבים שיתקרבו, אבל אבימלך לא נרתע ויבוא עד המגדל ויילחם בו, וייגש פתח המגדל לשורפו באש, ותשלך אחת הנשים פלח רכב הוא אבן הרחיים העליונה על ראש אבימלך ותרוצץ גולגולתו ועדיין לא מת, ויקרא מהרה על הנער נושא כליו ויאמר לו שלוף חרבך ומותתני פן יאמרו אישה הרגתני, וידקרהו נערו וימות, ובזה נתקיימה קללת יותם בשלימות הן אבימלך והן אנשי שכם נענשו והיו לכיליון."
          },
          {
            "hint": "",
            "question": "21. מה התועליות מסיפור זה לדעת הרלב\"ג:",
            "answer": "א. אין ראוי שיתרשל האדם מן ההצלה מפני רוב שפלות ידו והיכנעו לפני האויב, אבל ראוי שיתחכם בזה לפי מה שאפשר.<br>ב. להודיע עוצם השגחת ה' יתברך בישראל מפני בריתו עם האבות, ותיכף ששבו אליו שלח נביאו להצילם ביד גדעון.<br>ג. כשיימשך דבר רע מדבר מה, ראוי שיכריתו הדבר ההוא קודם שישתדלו בהסרת הרע הנמשך ממנו, אחרת זה כטובל ושרץ בידו.<br>ד. הקדשת ה' ראוי שתהיה בעשרה מישראל לפרסם הדבר, לכן לקח גדעון עשרה אנשים בהריסת המזבח וכריתת האשרה, והעלת הפר.<br>ה. הבא לעשות פעולה, ישתדל לעשותה באופן היותר בטוח שתעשה, אע\"פ שיעשנה בשלימות פחותה.<br>ו. הרוצה למנוע מן הרבים לפעול איסור מסוים, אל יראה להם שאינו מסכים להם, אלא יתחכם להראות שמסכים לדעתם, ובזה ייקל לו למצוא טענה לשלול הפעולה ויצליח למונעם.<br>ז. ראוי למי שבא להילחם עם מי שגדול ותקיף ממנו, שיעשה בחוכמה והשכל מעשיו, ואל יכניס עצמו בסכנה אם לא ברור לו שינצח.<br>ח. אין ראוי לסמוך לגמרי על הנס, אלא יעשה כל הסיבות הטבעיות שיביאוהו להצלחה.<br>ט. ראוי לברוח מן הקטטה והמריבה, ולכן פייס גדעון את בני אפרים.<br>י. אין ראוי לאדם למנוע מאכל מהרעבים, הלא תראה מה קרה לאנשי סוכות ופנואל.<br>י\"א. ראוי לשמוח מהטוב ביום טובה, ולזה ראוי להצליח ושיעשה כל מה שיוכל בעוד שהוא מצליח ולא יקצר מזה.<br>י\"ב. אין ראוי לאדם שימסור עצמו להרוג אנשים, אם לא היה זה להציל את עצמו, ולכן זבח וצלמנע לא היו נהרגים אילו לא רצחו את אנשי תבור.<br>י\"ג. אין זה מחוק השלמים לרדוף אחר ריבוי הממון.<br>י\"ד. אין ראוי לאדם שיהיה נמשך לתאוות המשגל, הלא תראה כי גדעון לקח פילגש עם היות לו נשים רבות, וזה היה הסיבה להמתת בניו.<br>ט\"ו. על הכל יביא ה' במשפט, ולכן נהרג אבימלך ואנשי שכם מידה כנגד מידה.<br>ט\"ז. אין ראוי למקבל הטובה לגמול רעה תחת הטובה, וייענש הכפוי טובה.<br>י\"ז. ראוי לנלחם שיישמר מלהתקרב למקום שייתכן שיקרה לו בו נזק."
          }
        ]
      },
      "י": {
        "": [
          {
            "hint": "",
            "question": "1. מי השופט שקם לישראל אחר אבימלך?",
            "answer": "אחרי מות אבימלך קם תולע בן פואה איש יששכר, ולא היה דומה לאבימלך שביקש רק להשתרר על ישראל, ואילו תולע בן פואה קם להושיע את ישראל ולא לשם שררה, וישפוט את ישראל עשרים ושלוש שנים וימת וייקבר בשמיר עירו בהר אפרים, והוא היה השופט השמיני."
          },
          {
            "hint": "",
            "question": "2. ומי שפט אחר תולע בן פואה?",
            "answer": "יאיר בן הגלעדי קם אחריו לשפוט את ישראל עשרים ושתים שנה, והיה מצליח בנכסים ובבנים, היו לו שלושים בנים הרוכבים על שלושים עירים הם סוסים בחורים, וכל אחד הייתה לו עיר ללא חומה, ויקראו להם חוות יאיר עד היום הזה, ואין אלו חוות יאיר המוזכרות בתורה, וימת יאיר וייקבר בקמון."
          },
          {
            "hint": "",
            "question": "3. מדוע חרה אף ה' בישראל?",
            "answer": "אם עד עכשיו עבדו ע\"ז בשיתוף עם עבודת ה', עתה הוסיפו לעשות הרע ואפילו בשיתוף לא עבדו, רק לע\"ז לבעלים והעשתרות, ואמרו חז\"ל שלוש מאות ושישים וחמישה בתי ע\"ז היו בדמשק, והיו עובדים כל אחד ביומו, וישראל עבדו את כולם, ויחר אף ה' בישראל וימכרם ביד פלישתים וביד בני עמון."
          },
          {
            "hint": "",
            "question": "4. כמה שנים השתעבדו בהם?",
            "answer": "שמונה עשרה שנה השתעבדו בהם בהכבדה יתירה, ולא הקלו עולם מעליהם, ואע\"פ שצעקו לה' לא נענו, כי סברו שה' יענה להם כמו שעשה להם הרבה פעמים, אבל ה' השיבם כיוון שהוסיפו רעה לא יושיעם, ורצה שיכירו באפסות הע\"ז שלהם."
          },
          {
            "hint": "",
            "question": "5. מה עושים ישראל כשרואים שאין תפילתם מתקבלת?",
            "answer": "אמרו נפלה ביד ה' וביד אדם אל נפולה, וכך אמרו לפני הקב\"ה אם נגזרה עלינו גזירה קשה תהיה זו מכת דבר לא בידי אדם שאין בליבם שום רחמים, רק הצלינו נא היום הזה, ויסירו את אלוהי הנכר מקרבם, ויעבדו את ה', ומכאן נלמד שאפילו חרב חדה מונחת על צווארו של אדם אל יתייאש מן הרחמים, והקב\"ה ברחמיו העצומים מצמיח ישועה מן הצר הצורר."
          },
          {
            "hint": "",
            "question": "6. מה אומרים אנשי גלעד איש אל רעהו?",
            "answer": "מי האיש אשר יחל להילחם בבני עמון ויהיה לנו לראש, כי רוח ה' יחול עליו להושיענו, והקב\"ה הכין את האיש כמבואר להלן."
          }
        ]
      },
      "יא": {
        "": [
          {
            "hint": "",
            "question": "1. את מי מזמן ה' לישראל להושיעם מיד בני עמון?",
            "answer": "ויפתח הגלעדי היה גיבור חיל ואע\"פ שגירשוהו כי היה בן אישה זרה שלא משבט אביו גלעד ולא רצו שיירש נחלת אביהם, ואחר זמן מרובה שבני עמון הציקו להם הלכו זקני גלעד לקחת את יפתח מארץ טוב, והם ידעו שיש לפתח תרעומת בלבו עליהם ולכן הלכו כדי לפייסו, והציעו לו והיית לנו לקצין היינו מנהל המלחמה, ויפתח עונה להם הרי אתם שנאתם אותי, ותגרשוני מבית אבי כיוון שהזקנים לא מיחו באחיו נחשב הדבר כאילו הם גירשוהו, ויענו לו לכן באנו אליך כדי לפייס אותך, והלכת עימנו, וכל הדוחק את השעה השעה דוחקתו, וכל הבורח מן השעה השעה רודפת אחריו, וכן נתקיים ביפתח, ויען יפתח אם ייתן ה' את בני עמון לפני סימן שה' מסכים שאהיה ראש עליכם."
          },
          {
            "hint": "",
            "question": "2. כיצד זה שמינו את יפתח לראש עליהם קודם שנלחם?",
            "answer": "דמצינו ששמו העם אותו לראש עליהם ואח\"כ שלח למלך בני עמון ויצא ונלחם בו, וצריך לומר שהעם כשראו אותו בשובו נתרצו מיד למנות אותו לראש עליהם וזה שכתוב וישימו אותו העם לראש עליהם."
          },
          {
            "hint": "",
            "question": "3. מדוע קורא יפתח בתחילה לשלום לבני עמון?",
            "answer": "י\"א שלא היה צריך לקרוא לשלום, שזה לא נאמר רק אם באים ללחום על עיר, אבל לא כשהאויב בא להילחם עם ישראל, וכיוון שעיקר שנאת בני עמון הייתה לתושבי גלעד ולא לכללות ישראל, לכן חשב יפתח שאין זה מחמת שנאתם לישראל אלא מפני שיש להם תרעומת על יושבי גלעד, לכן שלח מלאכים לשמוע מה טענתם."
          },
          {
            "hint": "",
            "question": "4. מה משיבים בני עמון?",
            "answer": "ויאמר מלך בני עמון אל מלאכי יפתח כי לקח ישראל את ארצי בעלותו ממצרים וכיוון שיפתח ראש עליהם עליו להחזיר לו את הארץ בשלום."
          },
          {
            "hint": "",
            "question": "5. מה משיב יפתח למלך בני עמון?",
            "answer": "הקב\"ה נתן לנו את הארץ, וישראל לא נוגעים במה שאינו שלהם, שהרי בני ישראל בעלותם ממצרים היו משתוקקים ליכנס מיד לארץ ישראל ורצו לקצר את הדרך ושלחו מלאכים וביקשו רשות ממלך אדום לעבור בארצו וסירב, וגם למלך מואב שלחו ולא נתן לעבור בארצו, וילכו במדבר ויסבו את ארץ אדום וארץ מואב ויחנון במעבר ארנון, וישלחו מלאכים אל סיחון מלך האמורי, וסיחון לא נתן עבור בארצו ויצא למלחמה עם ישראל, וייתן ה' אותו ואת ארצו ביד ישראל ויכום ויירש את כל ארצו, והנה מסביר יפתח למלך בני עמון שהארצות שלקחו ישראל לא שלו היו אלא מיד האמורי לקחום, ויכול היה לטעון שקרקע אינה נגזלת והנה סיחון מת והרי הקרקע שלהם, על זה ענה יפתח שהקב\"ה מחליט למי לתת, והרי מתנת ה' היא לנו ואין לעמון שום זכות עליה, והמשיך לומר לו בלגלוג הלא את אשר יורישך כמוש אלוקיך אותו תירש, כן מה שמוריש לנו ה' אותו נירש, ולא מכוחנו בא לנו אלא מכוח ה' אלוקי ישראל."
          },
          {
            "hint": "",
            "question": "7. האם מלך עמון מקבל את טענות יפתח?",
            "answer": "ולא שמע מלך בני עמון אל דברי יפתח אשר שלח אליו, ואף לא החזיר לו תשובה, שלא החשיבו כראוי."
          },
          {
            "hint": "",
            "question": "8. מה עושה יפתח לפני צאתו להילחם?",
            "answer": "ותהי על יפתח רוח ה', רוח גבורה, וידר נדר לה' ויאמר אם נתון תתן את בני עמון בידי, והיה היוצא אשר יצא מדלת ביתי לקראתי בשובי בשלום מן המלחמה והיה לה' והעליתיהו עולה, ומלמדנו הכתוב שיפתח נכשל בפיו ואע\"פ שיכול היה לתקן ולהישאל על נדרו לא עשה כן."
          },
          {
            "hint": "",
            "question": "9. כיצד נערכה המלחמה?",
            "answer": "יפתח עשה בחוכמה, בעוד מלך בני עמון עמד בגלעד, עבר יפתח את הגלעד והיכה את בני עמון באופן בלתי צפוי בארצם ובנקל, וע\"י כך נכנעו כי הוצרכו לשוב ולהגן על עריהם."
          },
          {
            "hint": "",
            "question": "10. מי יוצא לקראת יפתח בשובו אל ביתו?",
            "answer": "והנה בתו יוצאת לקראתו בתופים ובמחולות והיא הייתה בת יחידה כי לא היו לו בנים ובנות, והרי נדר שכל היוצא מביתו יהיה נדר לה', ויהי כראותו אותה ויקרע את בגדיו, ויאמר אהה בתי הכרע הכרעתני ואת היית בעוכרי ואני פציתי פי אל ה' ולא אוכל שוב, ותאמר אליו אבי פציתה את פיך אל ה', עשה לי כאשר יצא מפיך אחרי אשר עשה לך ה' נקמות מאויביך מבני עמון."
          },
          {
            "hint": "",
            "question": "11. מדוע לא הלך יפתח אל פנחס להתיר את נדרו?",
            "answer": "י\"א שיפתח חשב להתיר את הנדר, ובתו אמרה לו שאין אתה יכול להתיר הנדר אחר שה' עשה לך נקמות בבני עמון אויביך, ואי אפשר שתהא לך חרטה על גוף הנדר, דע\"י הנדר ניצחת את אויביך ואין אתה יכול להתחרט, וזה גרם טעות ליפתח שלא לילך לבקש התרת הנדר, ובאמת גם חרטה דהשתא מועילה לעקור את הנדר מכאן ולהבא, וי\"א שפנחס אמר הוא צריך לי שיבוא אלי ויפתח אמר אני ראש ישראל ואיך אלך אל פנחס, ובין זה לזה אבדה הנערה, ושניהם נענשו, יפתח מת בנשילת איברים שבכל מקום שהיה הולך היה איבר נישל ממנו, והיו קוברים אותו שם, ומפנחס ניטלה רוח הקודש."
          },
          {
            "hint": "",
            "question": "12. כיצד קיים יפתח את נדרו בביתו?",
            "answer": "רש\"י הביא דעת חז\"ל שהעלה אותה לעולה ממש, וי\"א שעשה לה בית והכניסה לשם והייתה שם פרושה מבני אדם, וגם לא נתאוותה לאיש, ותהי לחוק בישראל שגזרו חכמים שלא יעשה כן אדם בישראל, ובנות ישראל היו עולות אליה ארבע פעמים בשנה לקונן ולבכות על בתוליה, וי\"א שהיה זה בארבעה פרקים שהעולם נידון בהם, שלא יהיה קטרוג על ישראל, ואיתא בב\"ר לדעת ר\"י היה יפתח חייב בהקדש דמים, מאחר ולא היה מחויב להקריב בתו היה מחויב לתת דמים לבדק הבית כפי שוויה, וריש לקיש אמר אפילו הקדש דמים לא היה חייב, ששנינו אמר על בהמה טמאה ועל בעלת מום הרי אלו עולה, לא אמר כלום, ואם אמר הרי אלו לעולה יימכרו ויביאו בדמיהם עולה."
          },
          {
            "hint": "",
            "question": "13. מהם שבעה מיני רשעים?",
            "answer": "א. עז פנים.<br>ב. לווה ואינו משלם.<br>ג. המדבר אחד בפה ואחד בלב.<br>ד. המתהלל ברשע.<br>ה. מי שיש בו שנאת חינם.<br>ו. רודף צדיק.<br>ז. ורשע מכולם, אכזרי, זה המתפנק כנגד העניים, ומונע מהרבים לעשות מצווה. והמתאכזר על הבריות ומביא עליהם ייסורים קשים."
          }
        ]
      },
      "יב": {
        "": [
          {
            "hint": "",
            "question": "1. מדוע זעמו בני אפרים על יפתח?",
            "answer": "על שלא קרא אותם להשתתף במלחמה עם בני עמון, ואע\"פ שגם שאר השבטים לא קרא, כעסו בני אפרים שהיו קרובים יותר לגלעד ממנשה, ואיימו לשרוף את ביתו."
          },
          {
            "hint": "",
            "question": "2. מה משיבם יפתח?",
            "answer": "יפתח בא אליהם בטענה ואמר להם כשהייתי זקוק לעזרתכם כנגד בני עמון, לא מצאתם עוז בנפשכם לבוא ולהילחם, ואילו בי אתם באים להילחם, ששמתי נפשי בכפי ויצאתי להילחם בבני עמון ויתנם ה' בידי, ורואים שיפתח בניגוד לגדעון שפייס את בני אפרים, לא היה יכול לכבוש את כעסו ודיבורו וע\"י כך גרם לשפיכות דמים אכזרית."
          },
          {
            "hint": "",
            "question": "3. מדוע יצא יפתח להילחם בבני אפרים?",
            "answer": "בני אפרים ביזו את אנשי גלעד, ואמרו להם שהם פליטי אפרים היינו הפחותים שבאפרים היינו אף המכובדים שבכם אינם נחשבים אלא כפחותים שבבני אפרים, ויקבוץ יפתח את כל אנשי גלעד ויילחם את אפרים, ויכו אנשי גלעד את אפרים, ובני אפרים ניסו לחזור למקומם, אך בני גלעד השתלטו על מעברות הירדן וניסו ללכוד כל אפרתי, ובני אפרים התקשו לבטא את האות שי\"ן, וביקשו מהם לומר את המילה שיבולת, ומי שהיה מאפרים היה אומר סיבולת, ושחטו אותו, ויפלו מאפרים ארבעים ושניים אלף."
          },
          {
            "hint": "",
            "question": "4. כמה שנים שפט יפתח את ישראל?",
            "answer": "רק שש שנים זכה יפתח לשפוט את ישראל, ונפטר ע\"י נשילת איברים, מידה כנגד מידה על מה שעשה לבתו, ולפי הפירוש שלא העלה אותה לעולה נענש שביטל איבריה מתפקידם."
          },
          {
            "hint": "",
            "question": "5. מי שפט אחר יפתח?",
            "answer": "וישפוט אחריו את ישראל אבצן מבית לחם, והיו לו שלושים בנים ושלושים בנות, ולדעת חז\"ל אבצן זה בועז, וישפוט את ישראל שבע שנים, וכל בניו ובנותיו מתו בחייו ולא נתקיימו על שלא קרא למנוח לסעודה על שהיה עקר, ולכן לא זכה להעמיד בן שופט, ואילו מנוח העקר זכה להעמיד בן שופט הלא הוא שמשון, וכשנשא בועז את רות י\"א שהיה בן שלוש מאות שנה והוליד את עובד ומיד מת, ורות האריכה ימים עד שראתה את שלמה על כיסא מלכותו."
          },
          {
            "hint": "",
            "question": "6. מי שפט אחר אבצן?",
            "answer": "וישפוט אחריו את ישראל אילון הזבולוני, וישפוט את ישראל עשר שנים, והוא היה השופט הי\"ב, וימת אילון, וישפוט את אחריו עבדון בן הילל ושפט ח' שנים, ויהי לו ארבעים בנים ושלושים בני בנים, וזכה להצלחה בצאצאיו."
          }
        ]
      },
      "יג": {
        "": [
          {
            "hint": "",
            "question": "1. מדוע מסר ה' את ישראל ביד פלישתים?",
            "answer": "ויוסיפו בני ישראל לעשות הרע בעיני ה' ויתנם ביד פלישתים ארבעים שנה."
          },
          {
            "hint": "",
            "question": "2. מי היה מנוח?",
            "answer": "אע\"פ שהיה עם הארץ אבל היה בעל מעשים, שהרי בועז נענש על שלא הזמין אותו לסעודה שעשה לנישואי שלושים בניו ושלושים בנותיו, ומתו כולם בעוון זה, והכתוב מלמדנו שאע\"פ שחטאו שבט דן בפסל מיכה והיה מכשול ואבן נגף לישראל מנוח איש צדיק היה ולא טעה אחריו."
          },
          {
            "hint": "",
            "question": "3. מדוע מתגלה המלאך לאשת מנוח ולא למנוח לבשר שתלד למרות שהיא עקרה?",
            "answer": "הרי אצל אברהם מצינו שבאו המלאכים לבשר אותו על דבר הולדת יצחק, אע\"פ ששרה הייתה במעלת הנבואה גבוהה ממנו, וי\"א שלפי שעתיד היה שמשון ליפול ביד אישה ולמות מיתה משונה בלא עת, לכך הייתה הבשורה ע\"י אישה."
          },
          {
            "hint": "",
            "question": "4. מדוע הייתה אשת מנוח עקרה?",
            "answer": "כי הקב\"ה מתאווה לתפילתן של הצדיקים, כמו שמצינו בשרה, רבקה, רחל ולאה וחנה."
          },
          {
            "hint": "",
            "question": "5. מה אומר המלאך לאשת מנוח?",
            "answer": "עם בשורת ההיריון נתן לה הוראות כיצד לנהוג, עליה להיזהר מלשתות יין ושיכר כי נזיר אלוקים יהיה הנער מן הבטן, ואל תאכלי כל טמא, והרי כל ישראל מוזהרים שלא לאכול טמא, אלא כל שאסור לנזיר."
          },
          {
            "hint": "",
            "question": "6. מדוע נבחר שמשון להיות נזיר אלוקים מן הבטן?",
            "answer": "לפי שהיה גלוי וידוע לפני ה' שעתיד להיות נוטה אחר הנשים לכן ציווה שיהיה מנוע מן היין מהבטן, כי ההימנעות משתיית היין היא תריס בפני התאווה, כמו שאמרו חז\"ל הרואה סוטה בקלקולה יזיר עצמו מן היין."
          },
          {
            "hint": "",
            "question": "7. מדוע נזיר שמשון מטמא למתים?",
            "answer": "יש שני טעמים לנזירות- האחד כדי שיבוא לידי התקדשות והיטהרות ויזכה לרוח הקודש, וטעם שני שאם רואה בעצמו שעלול לבוא לידי חטא, הרי הנזירות משמשת כתריס בפני החטאים והתאוות, והנה לטעם הראשון צריך להיות הנזיר מופרש מן היין התגלחת והמתים המביאים לידי הרחקת השכינה, אבל לטעם השני שיתגבר על התאווה אדרבה שייטמא למתים ויזכור יום המיתה ויפרוש מן החטא."
          },
          {
            "hint": "",
            "question": "8. מה מספרת אשת מנוח לבעלה?",
            "answer": "איש האלוקים בא אלי ומראהו כמראה מלאך האלוקים נורא מאוד ויאמר לי הינך הרה ויולדת בן ועתה אל תשתי יין ושיכר ואל תאכלי כל טמא כי נזיר אלוקים יהיה הנער מן הבטן עד יום מותו, כיוון שאינו בשאלה אמרה כן אע\"פ שהמלאך לא אמר לה עד יום מותו."
          },
          {
            "hint": "",
            "question": "9. מה עושה מנוח כששומע את דברי אשתו?",
            "answer": "ויעתר מנוח אל ה' היינו ערך תפילה לפני הקב\"ה שיחזור המלאך ויופיע, והרבה בתפילה על זה, כדי לדעת מה יעשה בהנהגת הילד."
          },
          {
            "hint": "",
            "question": "10. מה משיב ה' למנוח?",
            "answer": "וישמע אלוקים בקול מנוח וישלח את מלאך האלוקים שוב אל האישה כי הייתה מוכנה לכך יותר ממנו, ולא דיבר עימה עד שקראה לבעלה, ומנוח אמר למלאך האתה האיש אשר דיברת אל האישה, ויאמר אני, ויאמר מנוח עתה יבוא דבריך לדעת מה משפט הנער כיוון שהריונו ולידתו יהיו בדרך פלא, ותשובת המלאך מכל מה שאמרתי אל האישה תישמר, ושלא יפר נדרי אשתו בזה, וגם אחר הלידה יהיה נזיר."
          },
          {
            "hint": "",
            "question": "11. מה אומר מנוח למלאך?",
            "answer": "נעצרה נא אותך, ונאסוף אותך אל ביתנו ולא תישאר בשדה , ונעשה לפניך גדי עיזים, ויאמר מלאך ה' אל מנוח לא אוכל מלחמך, ואם תעשה עולה לה' תקריבנה, כי לא ידע מנוח כי מלאך ה' הוא, ועדיין חשבו לנביא ושאלו מי שמך, כדי לכבדו כפי כבודו וחשב שמה שהציע לו לא היה מספיק עבורו, ואם יודיע את שמו ותתקיים נבואתו יפרסמו ויכבדו ברבים ויאמר לו המלאך למה תשאל לשמי איני מבקש כבוד ותפארת מן האדם, כי מלאך אני, וגם שמי פלאי לשוכני ארץ, שלא יתלו הנס בי."
          },
          {
            "hint": "",
            "question": "12. מדוע העלה מנוח את הגדי והמנחה לעולה על הצור?",
            "answer": "כי רצה לבחון אם מלאך הוא, והעלה את הגדי ולא הביא אש, והמתין לראות אם המלאך יעלה אש, ואז יתברר לו שמלאך הוא, ואכן המלאך הוציא אש מן הצור ואיכל הגדי והמנחה, ומפליא לעשות ויעל המלאך בלהב המזבח, ומנוח ואשתו רואים ויפלו על פניהם ארצה."
          },
          {
            "hint": "",
            "question": "13. מדוע חשב מנוח שימותו הוא ואשתו?",
            "answer": "כי לא יראני האדם וחי, וראות מלאך כראות פני ה', ותאמר לו אשתו לו חפץ ה' המיתנו לא לקח מידינו מנחה ולא הראנו כל אלה, ואומנם לא מעצמנו ראינו אלא ה' הראה לנו, ואילו היינו מתחייבים מיתה בזה לא היה מראה לנו."
          },
          {
            "hint": "",
            "question": "14. מדוע קראה לבנה בשם שמשון?",
            "answer": "הן על שם זיו יופיו, והן על שם גבורתו, כמו שנאמר על השמש ישיש כגיבור לרוץ אורח, וי\"א משמש את ה' בנזירותו ולוחם מלחמותיו."
          },
          {
            "hint": "",
            "question": "15. ותחל רוח ה' לפעמו- לבאר?",
            "answer": "רוח גבורה מאת ה' הייתה באה והולכת ולא מתיישבת בו עדיין כראוי, שעדיין לא היה מורגל בנבואה, והיה רועד ומרתת עד ששערות ראשו התחילו מכות זו בזו והיה קולן נשמע למרחוק, ובשלושה מקומות היה כן במחנה דן, בתמנה ובלחי."
          }
        ]
      },
      "יד": {
        "": [
          {
            "hint": "",
            "question": "1. מנין ששמשון היה חיגר בשתי רגליו?",
            "answer": "איתא בסוטה דף י', אמר ר' יוחנן בלעם חיגר ברגל אחת שמשון בשתי רגליו, בלעם ברגלו אחת דכתיב וילך שפי, שמשון בשתי רגליו דכתיב שפיפון עלי אורח."
          },
          {
            "hint": "",
            "question": "2. מדוע מבקש שמשון מהוריו לקחת לו אישה מבנות פלישתים?",
            "answer": "כיון שירד תמנתה וראה בעיניו אישה מבנות פלישתים ומצאה חן בעיניו אע\"פ שלא דיבר עימה והיה לו לחשוב פן לא תיטיב בעיניו עת ידבר עימה או פן לא תרצה היא או אביה או פן לא תרצה להתגייר, ובכל זאת רצה בה, אבל לא לפני ששאל לאביו ואמו, וזה למעלתו וביקש הסכמת שניהם, ועשה זאת כי ביקש תואנה להכות בפלישתים."
          },
          {
            "hint": "",
            "question": "3. מדוע הניעו אביו ואמו שלא ייקח אישה מבנות פלישתים?",
            "answer": "משני טעמים: האחד שאפילו היה לוקח אישה מבנות ישראל אין ליקח משבט אחר ואם לא ימצא ייקח לו מבנות שאר העם, ושנית לקחת אישה מבנות הערלים הרי אין זרע קודש מידבק בזרע פסול, אין זאת כי מבחירתך אתה עושה כן ואין בזה יד ה'."
          },
          {
            "hint": "",
            "question": "4. מה משיב שמשון להוריו?",
            "answer": "אותה קח לי כי היא ישרה בעיני, וסימן הוא זה שנגזר כך מהקב\"ה, וזו אשתי שגזרו עלי מן השמים, ואע\"פ כן לא קיבלו טענתו, ואומר הכתוב ואביו ואימו לא ידעו כי מה' היא כי תואנה הוא מבקש מפלישתים לנקום בהם ואם היה מתגרה בהם היו שופכים דם ישראל כנקמה, לכן סיבב שיחשבו שהשנאה של שמשון היא בעבור אשתו ששונא אותה ולכן מכה בהם לא בעבור שחרה לו על ממשלתם על ישראל אחיו."
          },
          {
            "hint": "",
            "question": "5. מנין שזיווגו של אדם מאת ה'?",
            "answer": "מן התורה שנאמר ברבקה מה' יצא הדבר- בראשית כ\"ד, מן הנביאים הכא ואביו ואימו לא ידעו כי מה' היא, ומן הכתובים שנאמר בית והון נחלת אבות ומה' אישה משכלת- משלי יא, ומחמת זה שנאוי המגרש את אשתו, ואין לבעוט במתנת שמים."
          },
          {
            "hint": "",
            "question": "6. וקשה הרי אחת מתרי\"ג מצוות היא לגרש את האישה?",
            "answer": "ונראה לומר דפסקינן להלכה כדעת ב\"ש דדוקא כשמצא בה ערוות דבר, דאז אסור לו לקיימא, אבל בלאו הכי לא יבעט במתנת השם, ואם שניהם מתרצים כתב הרמ\"א שם באבה\"ע סימן קי\"ט ס\"ד דמותר, וצריך לומר דאין זה מקרי מבעט."
          },
          {
            "hint": "",
            "question": "7. מדוע ירד שמשון והוריו תמנתה?",
            "answer": "שרצו הוריו להראות לו את כרמי תמנת הזרועים כלאיים, ואומרים לו לשמשון, כשם שכרמיהם זרועים כלאיים כך בנותיהם זרועות כלאיים, שהן פרוצות בעריות ונשותיהם מזנות תחת בעליהן, ורצו להראות לו הדבר בחוש כדי שיהרהר בדבר וישוב מכוונתו, אבל שמשון לא שמע להם, והלך יחידי."
          },
          {
            "hint": "",
            "question": "8. והנה כפיר אריות שואג לקראתו- ומה עושה שמשון?",
            "answer": "ותצלח עליו רוח ה' וישסעהו כשסע הגדי ומאומה אין בידו, וכיוון שלא ראה בזה גבורה מיוחדת במינה לא הגיד לאביו ולאימו, וגם מצד הענווה שלא רצה להתפאר במעשהו, והקב\"ה זימן לו סיבה זו שעל ידה יכיר כוחו, וידע כי מוכן להצלחה כנגד אויבי ה'."
          },
          {
            "hint": "",
            "question": "9. שמשון הולך יחידי ומה דובר אל האישה?",
            "answer": "עד עתה רק ראה אותה, ועתה דיבר עימה וישרה בעיניו גם מצד שכלה ומידותיה והודעת אהבתה אליו, ונתן לה י\"ב חודש לפרנס את עצמה בתכשיטין, ואע\"פ שיצרו תקפו לקחתה המתין י\"ב חודש ולא לקחה בדרך זנות אלא כפי המנהג."
          },
          {
            "hint": "",
            "question": "10. מדוע סר לראות את מפלת האריה?",
            "answer": "כי הרואה מקום שנעשה לו נס צריך לברך, וסר לשם להודות לה' חסדו, והנה ראה עדת דבורים בגוויית האריה ודבש, וירדהו על כפיו ויאכל, וגם הלך אל אביו ואימו וייתן להם ויאכלו, ולא הגיד להם כי מגוויית האריה רדה הדבש, והמלבי\"ם כתב בעבור שהלך לקחת אישה מפלישתים נכשל לאכול דבש טמא, וכמו שאמרו חז\"ל הוא נתאווה לדבר טמא וכו'."
          },
          {
            "hint": "",
            "question": "11. כיצד מכינים את חתונת שמשון?",
            "answer": "אביו של שמשון נכנס ראשונה לבית הכלה להכינה לנישואין, וי\"א שבא לגיירה ולהכניסה תחת כנפי השכינה, ושמשון עשה משתה שבעת ימים לבחורים קודם הנישואין חוץ משבעת ימי המשתה שתעשה הכלה אחר הנישואין, וכשראו האישה ואביה כי שמשון הגיע רק עם אביו ואימו, לקחו שלושים מרעים שישתתפו עימו לשמחו."
          },
          {
            "hint": "",
            "question": "12. מה החידה ששואל שמשון בשבעת ימי המשתה?",
            "answer": "לרגל מה שאירע עם האריה חיבר חידה ושאל מהאוכל יצא מאכל, ומעז יצא מתוק, פירושו מהאריה שאוכל אחרים יצא מאכל היינו הדבש, ומעז שהאריה שהוא העז שבחיות יצא מתוק הוא הדבש, והוא נתן להם זמן עד כלות י\"ד ימי המשתה."
          },
          {
            "hint": "",
            "question": "13. מדוע המתינו עד היום השביעי להיעזר באשתו?",
            "answer": "כיוון שלא ידעו להגיד את פיתרון החידה רצו להיעזר באשתו שתפתה את בעלה לגלות את הפיתרון, וקודם יום השביעי עדיין לא הייתה אשתו לכן חיכו עד שיכניסנה ואז תוכל לשאול את פיו, ובתחילה לא ביקשו שתפתהו לגלות פשר החידה, שהרי בודאי לא תגיד שלא להפסיד את בעלה, שהרי התחייבו שמי שיפסיד שישלם לשני שלושים סדינים ושלושים חליפות בגדים, רק ביקשו שיגיד את פשר החידה לפני הזמן ואז יתבטל העירבון, ואיימו שישרפו אותה ואת בית אביה באש."
          },
          {
            "hint": "",
            "question": "14. מה עושה אשת שמשון?",
            "answer": "ותבך אשת שמשון עליו מפחד האיומים, והתלוננה לפניו למה לא גילה לה הסוד, וזה מראה שאינך אוהב אותי רק שונא אותי, ויאמר לה שמשון הנה לאבי ואימי לא הגדתי ולך אגיד בתמיהה, ותבך עליו כל שבעת ימי המשתה האחרונים, ויהי ביום השביעי שהוא היום האחרון, הגיד לה כי הציקתהו, והיא הלכה וסיפרה החידה לבני עמה, ולפני שקיעת החמה באו ואמרו לו את פיתרון החידה, ויאמר להם שמשון לולא חרשתם בעגלתי היינו אשתי, לא מצאתם חידתי."
          },
          {
            "hint": "",
            "question": "15. מנין לשבעת ימי המשתה של שמחת חתן וכלה?",
            "answer": "איתא בפרקי דר\"א פט\"ז שבעת ימי המשתה למדים מיעקב, ושמשון כשירד לארץ פלישתים ולקח לו אישה ועשה משתה ושמחה שבעת ימים, מה היו עושים אוכלים ושותים עימו, החתן דומה למלך, מה המלך הכל מקלסין אותו אף החתן כן כל שבעת ימי המשתה, מה מלך לובש בגדי כבוד, אף החתן כן, מה המלך שמחה ומשתה לפניו אף החתן כן, מה מלך פניו מאירות כחמה אף החתן כן, וצריכים ללמוד גם מיעקב וגם משמשון שביעקב לא נאמר מפורש שבעת ימים, רק ויעש לבן משתה, ומשמשון לבד אי אפשר ללמוד, שלא נודע אם עשה כן שמשון כמנהג ישראל או שעשה כן לכבוד המחותנים, ובהכרח ששמשון מנהג אבותיו לקח."
          },
          {
            "hint": "",
            "question": "16. מה הטעם לחידת שמשון?",
            "answer": "כיוון שביקש תואנה להינקם בהם על הצרות שעשו לישראל, וע\"י החידה שלא יכלו לענות עליה קיווה לעשות פירוד ביניהם. וכן היה שהדבר הביא להריגת שלושים פלישתים באשקלון."
          }
        ]
      },
      "טו": {
        "": [
          {
            "hint": "",
            "question": "1. מדוע נתן אבי אשתו את אשתו לאדם אחר?",
            "answer": "כי חשב שמלבד השנאה הטבעית לדת הפלישתים, שונא אותה שמשון על שגילתה את סודו לעמה, וטוען חשבתי שיותר לא תשוב אליה ולכן נתתיה לאיש אחר, וראיה שלא משנאה עשיתי כן הנה אחותה הקטנה ממנה שהיא טובה ממנה אתננה לך תחתיה, ויאמר שמשון נקיתי הפעם מפלישתים שכולם ראו מה עשה אביה שגזל את אשתי ונתנה לאחר ולא מיחו, הרי בדין הם חייבים עונש."
          },
          {
            "hint": "",
            "question": "2. כיצד הרע שמשון לפלישתים ע\"י השועלים?",
            "answer": "שמשון הלך ולכד שלוש מאות שועלים, והיה זה גבורה נפלאה כי השועלים פקחים שבחיות ויודעים להתחמק בערמומיות, וקשר בין שתי זנבות שועלים לפיד, והימים ימי קציר חיטים, שהתבואה בקמותיה, ויבער אש בלפידים וישלח בקמות פלישתים, ויבער מגדיש ועד קמה ועד כרם זית."
          },
          {
            "hint": "",
            "question": "3. וישאלו הפלישתים מי עשה זאת, ומה עשו?",
            "answer": "כשידעו פלישתים מי עשה זאת כנקמה על מעשה אבי אשתו, רצו להינקם מאבי אשתו ומאשתו, ולא התפעלו כנגד שמשון כי התבאר להם כי בדין עשה מה שעשה וישרפו אותה ובית אביה באש."
          },
          {
            "hint": "",
            "question": "4. כיצד מגיב שמשון?",
            "answer": "הרי לא שרפתם אותם בעבור מעשה הזנות שזנתה, רק להשקיט הכעס על מעשי, ואמר להם אני חשבתי שדי לכם בעונש ממון, אבל אחרי שאתם הענשתם בעונש נפשות, אף אני אבקש מכם נפשות כמנהגכם וזה שאמר כי אם נקמתי בכם."
          },
          {
            "hint": "",
            "question": "5. ויך אותם שמשון שוק על ירך- לבאר?",
            "answer": "י\"א שהיכה החילים ההולכים ברגליהם, היינו שוק, וגם את החילים הרוכבים על הסוסים היינו ירך, וי\"א שנסו כולם מפניו, ובמנוסתם נפלו ושוקם נכפף על ירכם, ושמשון ירד וישב בנקרת סלע עיטם מפני פלישתים שהיו אורבים לו."
          },
          {
            "hint": "",
            "question": "6. מדוע עלו פלישתים והתפזרו ביהודה בלחי?",
            "answer": "וכן שאלו אנשי יהודה לפלישתים, למה עליתם עלינו, והלא הייתם צריכים לעלות על סלע עיטם לקחת את שמשון. ועל זה ענו פלישתים שבאנו לבקש מכם לאסור את שמשון ולמסור אותו בידינו."
          },
          {
            "hint": "",
            "question": "7. מה עושים אנשי יהודה?",
            "answer": "וירדו שלושת אלפים איש מיהודה אל סעיף סלע עיטם, ויאמרו לשמשון הלא ידעת כי מושלים בנו פלישתים, ומה זאת עשית לנו ואם כן אתה רודף את הכלל, ויאמר להם כאשר עשו לי כן עשיתי להם, ולא חשבתי שיגיע לכם נזק, כי הכל היה ביני לבינם, ויאמרו לאסורך ירדנו לתתך ביד פלישתים, ויאמר להם שמשון הישבעו לי פן תפגעון בי אתם, ויאמרו לו המת לא נמיתך, רק נאסור אותך בעבותות חדשים ולא בקשר של קיימא, כדי שיוכל לנתקם."
          },
          {
            "hint": "",
            "question": "8. כיצד מגיע שמשון ללחי אל הפלישתים?",
            "answer": "אחרי שאסרו אותו, הלך מעצמו ללחי אל הפלישתים, שרצה לנקום נקמתו בהם, ותצלח עליו רוח גבורת ה', ותהיינה העבותות אשר על זרועותיו כפשתים אשר בערו באש וימסו אסוריו מעל ידיו, ופלישתים כשראוהו אסור הריעו תרועת ניצחון ובזה צלחה על שמשון רוח ה', והם הלכו לקראתו ונתכוונו לבזותו ולראותו בשפלותו, וימצא לחי חמור טרייה שאם הייתה יבשה הייתה נשברת, וישלח ידו וייקחה ויך בה אלף איש, ויאמר שמשון בלחי החמור, חמור חמורתים היינו נפלו חמורים מעם הדומה לחמור ופירש הכיתי אלף איש, ויקרא למקום רמת לחי."
          },
          {
            "hint": "",
            "question": "9. ויצמא שמשון ומה הוא עושה?",
            "answer": "ויקרא אל ה' ויאמר אתה נתת ביד עבדך את התשועה הגדולה הזאת ועתה אמות בצמא ונפלתי ביד הערלים, ואמרו בב\"ר צ\"ח י\"ג, שכל כך גדולה היה צמאונו שאפילו אם היה שם צרצור היינו כוס מים לא היה בכוחו לפשוט ידו ליטלה שכל כך חלוש היה, והיה זה עונש על שאמר בלחי חמור הכיתי אלף איש, ולא הזכיר את עזרת השי\"ת, ועתה שהכיר בזה ואמר אתה נתת ביד עבדך את התשועה הזאת, ויבקע אלוקים את המכתש אשר בלחי ויצאו ממנו מים וישת, ותשב רוחו ויחי."
          },
          {
            "hint": "",
            "question": "10. וישפוט את ישראל עשרים שנה בימי פלישתים- לבאר?",
            "answer": "הכתוב מדגיש ששמשון שפט את ישראל בימי פלישתים, להדגיש שלא מצד ישראל זכו לניצחונות, אלא בגלל פלישתים שלא יתהללו באליליהם לומר שהם הביאו להם הישועה, וי\"א שאע\"פ שפלישתים שלטו לא הרעו להם שפחדו משמשון שהיה יוצא נגדם לבדו ללא מסייעים כשאר השופטים, ובזה דמה ליחידו של עולם."
          },
          {
            "hint": "",
            "question": "11. מי הגיבור שבגיבורים, והחסיד שבחסידים, והחכם שבחכמים?",
            "answer": "כתב בס\"ח תרי\"ט, ודעו ששמשון היה גיבור שבגיבורים, ודוד חסיד שבחסידים ושלמה חכם שבחכמים, ונכשל שמשון ע\"י אישה, ונכשל דוד ע\"י יפת תואר ואשת אוריה, וכן שלמה, לכך נכתב עניין שמשון דוד ושלמה כדי להודיענו עד כמה גדול כוח תאוות האישה שטובים כאלה נפלו, ולא על חינם כתוב בתורה ולא תתחתן בם, שהרי מלך חכם על כל חכמים נכשל בהם ונשים נוכריות הטו את לבבו, וכל שכן שאר העם, וכן שמשון שהיה גיבור שבגיבורים נכשל לפי שהיה רגיל בין הנוכריות ולצאת לחו\"ל והוא שופט, וכן בא הכתוב להודיע שאין מגלים סוד לשום אדם ואפילו לנשים, שאילו לא היה מגלה סודו לדלילה לא היה נכשל."
          },
          {
            "hint": "",
            "question": "12. מדוע כתוב שתי פעמים ששפט את ישראל עשרים שנה?",
            "answer": "שהיו הפלישתים יראים ממנו עשרים שנה בחייו, ועשרים שנה לאחר מותו, והטעם שהיו נותנים לו נשותיהם בבית האסורים שיתעברו ממנו וילדו בן גיבור כמוהו, ולכן עד עשרים שנה התייראו פן ייוולד גואל לישראל כשמשון."
          }
        ]
      },
      "טז": {
        "": [
          {
            "hint": "",
            "question": "1. מדוע הלך שמשון לעזה?",
            "answer": "הנה עזה הייתה עיר גדולה מוקפת חומה דלתים ובריח, והודיענו הכתוב גבורתו ועוז רוחו של שמשון שאחרי כל מה שעשה להם לא התיירא כלל לחזור ולבוא אצלם, ובא לבית אישה זונה ששם מתקבצים גדולי המדינה, ולא חשש כלל, ולא עוד אלא שציווה שיאמרו לעזתים ששמון בא לעיר, רק לא הגיד להם שהוא שמשון בעצמו, ואחר שלא הכירו את המגיד וחשבו שאינו שמשון סבו בעיר לחפשו ולתפשו, וגם ארבו לו בשער העיר ע\"י שסגרו השער במנעול שלא יוכל לצאת."
          },
          {
            "hint": "",
            "question": "2. כיצד מפר שמשון עצת העזתים?",
            "answer": "בעוד הם חשבו שיצא מן העיר סמוך לאור הבוקר, הנה הוא שכב את חצי הלילה וביקש לילך לדרכו, ולא ידע ששמו לו מארבים, אלא שהיה סבור שאם ימצא את שער העיר סגור יסעיהו עם הבריח והמזוזות, והפלישתים נדהמו בראותם דבר זה ולא עמד לבם לפגוע בו, בראותם גבורתו הרבה, שהזיז ועקר השער ממקומו, ושם אותו על כתפיו, כאילו אינו מרגיש כלל משאם, ויעלם אל ראש ההר אשר על פני חברון, שהוא מהלך יום אחד משם."
          },
          {
            "hint": "",
            "question": "3. מי הייתה דלילה?",
            "answer": "אישה פלישתית מעזה ושמשון אהבה, ולא כמו הפלישתית הראשונה שגיירה ושינה שמה לשם יהדות, זו לא נתגיירה ונשאר שמה דלילה- ירושלמי סוטה הלכה ח', ובמסכת סוטה דף ט' דרשו: רבי אומר אלמלא נקרא שמה דלילה ראויה הייתה שתיקרא דלילה, דלדלה את כוחו, דלדלה את לבו, דלדלה את מעשיו, שסר כוחו מעליו, והגיד לה כל לבו, ונסתלקה ממנו רוח הקודש."
          },
          {
            "hint": "",
            "question": "4. מדוע עלו סרני פלישתים אל דלילה?",
            "answer": "הם הכירו שאין ניצחונותיו בדרך הטבע אלא בדרך נס ורצו לגלות סוד כוחו הגדול, כדי שיוכלו להתגבר עליו, והבטיחו לדלילה אלף ומאה כסף מכל איש, וביקשו לדעת שני דברים:<br>א. שתראה מה הסיבה שבעבורה כוחו גדול כי חשבו שזה ע\"י סגולה, ואז יוכלו להתחכם כנגדה.<br>ב. שגם אם כוחו וגבורתו בטבע תדרוש באיזה אופן ניתן לאוסרו, כי יש מי שכוחו בידיו ולא ברגליו או במקום אחר בגוף שאינו חזק שם, ואסרנוהו לענותו והבטיחו שלא ימיתוהו, וכן קיימו הבטחתם ולא המיתוהו רק ניקרו את עיניו."
          },
          {
            "hint": "",
            "question": "5. דלילה שואלת את שמשון את שני הדברים הנזכרים- ומה משיב לה?",
            "answer": "דלילה פנתה אל שמשון בלשון תחנונים הגידה נא לי היינו רק לי ולא אגלה לשום אדם, ויאמר אליה אם יאסרוני בשבעה יתרים לחים שמוציאים מקנים לחים, וחליתי ואהיה חלש והייתי כאחד האדם, והנה שמשון לא ענה רק על דבר אחד במה יאסר, אבל סוד כוחו לא גילה, כאילו אינו יודע סיבה לזה כי הוא בטבע."
          },
          {
            "hint": "",
            "question": "6. מה עושה דלילה?",
            "answer": "היא מודיעה על כך לסרני פלישתים, והם מעלים לה שבעה יתרים לחים, ועדיין לא בטחה דלילה בשמשון וחשדה שמא לא גילה לה כל האמת, לכן לא קראה לפלישתים שיבואו לאוסרו, רק היא בעצמה אסרה אותו בהם, אפשר בשעת שינה, ואפשר שמרצונו לאמת הדבר, והפלישתים שמו בחדר אורב, ותאמר אליו פלישתים עליך שמשון וינתק את היתרים כאשר ינתק פתיל פסולת הפשתן בהריחו אש, ולא נודע במה כוחו."
          },
          {
            "hint": "",
            "question": "7. ותאמר דלילה אל שמשון הנה התלת בי- מה משיב לה שמשון?",
            "answer": "שמשון משיב לה אל יעלה בדעתך שכיזבתי לך, רק ששכח תנאי בדבריו, שהעבותים צריכים להיות חדשים שלא נעשתה בהם מלאכה, וצריכים להיות עבותים היינו קלועים משלושה."
          },
          {
            "hint": "",
            "question": "8. מה עושה דלילה?",
            "answer": "ותיקח בעצמה עבותים חדשים ולא ביקשה מסרני פלישתים מפני שנתביישה מהם שלא נתאמתו דבריה, וגם לקחה שבעה עבותות, והאורב יושב בחדר. אולי כדי לשמור על דלילה, אם ייוודע לשמשון שעשה שליחות לסרני פלישתים, ותאמר אליו פלישתים עליך שמשון, וינתקם מעל זרועותיו כחוט, לא בקלות כמו הראשונים, רק בקצת מאמץ. ותאמר דלילה הנה התלת בי, בראשונה תירצת דבריך, אבל עתה נודע שהתלת בי שתי פעמים, ודבר אלי כזבים, ועתה הגידה לי במה תאסר."
          },
          {
            "hint": "",
            "question": "9. מה משיב שמשון לדלילה בפעם השלישית?",
            "answer": "אם תארגי את שבע מחלפות ראשי עם המסכת היא מערכת חוטי השתי המתוחים על הקורה, היינו שחוטי השתי כרוכים בו, ואמר לה שמשון אם תארגו את שבע צמות ראשי עם המסכת שיהיו צמותי במקום חוטי הערב, אז יותש כוחי והיא עשתה כן, ובחרה ביתד החזק ביותר ופה לא כתוב שהאורב יושב בחדר, כי אחר שכזבה שתי פעמים לא שמו לב לדבריה, ותאמר אליו פלישתים עליך שמשון, וייקץ משנתו ויסע עקר ממקומו את היתד, עם המסכת הכרוך בו הנארג עם שיער ראשו. ותאמר דלילה אינך אוהב אותי ולבך בל עמי והנה התלת בי שלוש פעמים- הגידה לי במה כוחך גדול, ולא ביקשה שוב לאסור אותו שלא יבין כי הפלישתים שלחו אותה, לכן שינתה וביקשה לדעת תכונתו וטבעו."
          },
          {
            "hint": "",
            "question": "10. מדוע קצה נפש שמשון למות?",
            "answer": "מלמדנו הכתוב שזמן רב וימים רבים נמשך הפיתוי של דלילה אליו, כמו שכתוב ויהי בהציקה לו בדבריה כל הימים, נפשו נעשתה קצרה ואיבד רוחב דעתו והיותו קרוב למות, ומן השמים סובבו שלא נכשל בדלילה שנשמטה ממנו, ומכאן גודל הניסיון שהגיע עד שערי מוות, שאם נתבונן יפה בכתובים נראה שאומנם הלך אחר עיניו, אבל לא נאמר מפורש שהגיע לכלל מעשה, לא בראשונה ולא בשנייה."
          },
          {
            "hint": "",
            "question": "11. כיצד הגיד לה את כל לבו?",
            "answer": "כתב המלבי\"ם נפתה כיונה פותה ויגד לה שתי השאלות:<br>א. במה כוחו גדול, שהוא ע\"י הנזירות.<br>ב. ויאסר באם יגולח, והייתי ככל האדם, ונשמר שמשון משקר, ואם תשאלי הרי יש עוד נזירים בישראל והם לא חזקים כמוני, דעי שאין נזירותי כשאר הנזירויות, שכולם נוזרים אחר שגילחו שערם, ואילו אני כי נזיר אלוקים אנוכי מבטן אמי."
          },
          {
            "hint": "",
            "question": "12. מנין ידעה דלילה שהפעם אמר לה את כל האמת?",
            "answer": "שהרי שלחה לקרוא לסרני פלישתים, ואמרו רבותינו במסכת סוטה דף ט' שמאחר שהתל בה ג' פעמים וגם עכשיו לא ניסתה בפועל את דבריו, אם כן מנין ידעה שאמר לה את כל לבו, והשיבו מפני שניכרים דברי אמת, שראתה שיערו גדול ואינו שותה יין, הבינה שהדברים האחרונים שאמר לה שזה סוד כוחו, אמת הם."
          },
          {
            "hint": "",
            "question": "13. מדוע עולים סרני פלישתים עם הכסף בידם אל דלילה?",
            "answer": "כיוון שהגיד לה את כל לבו קראה לאיש הוא שליחן של סרני פלישתים ואמרה לא שיעלו הפעם עם הכסף שהבטיחו בשכרה, ותישנהו על ברכיה ותקרא לספר ויגלח את שבע מחלפות ראשו, ובזה סר כוחו מעליו, ותאמר פלישתים עליך שמשון, וייקץ משנתו וחשב לצאת כמו בפעמים הקדומות ולהתחזק ולכן לא ברח מפניהם, והוא לא ידע כי ה' סר מעליו וסר כוחו, ואולי חשב שה' יעזרהו גם בפעם הזאת שלא ייפול ביד פלישתים."
          },
          {
            "hint": "",
            "question": "14. מה עושים הפלישתים לשמשון?",
            "answer": "אחזוהו יפה יפה וניקרו את עיניו כי עדיין חששו ממנו, ורצו לצערו ולענותו שיהיה להם לשחוק, ובזה יהללו את דגון אלוהיהם, ואמרו רז\"ל ששמשון הלך אחר עיניו לכן נענש שניקרו פלישתים את עיניו, והפלישתים אסרו אותו בנחושתים הם שלשלאות נחושת שלא יברח, והורידו אותו לעזה, ושם העבידוהו בעבודה בזויה שצריך לזה כוח גדול וגם עיוור יכול לעשות זאת לסובב את הריחיים."
          },
          {
            "hint": "",
            "question": "15. מדוע מספר הכתוב שהתחיל שיער ראשו לצמוח?",
            "answer": "י\"א שהגידול היה מהר שלא כדרך הרגיל, וי\"א שמיד שהתחיל שיערו לצמוח התחיל כוחו חוזר אליו ואפשר שקיבל על עצמו נזירות חדשה, ושב אל ה' בכל לבו שיעזור לו להינקם מאויביו, ופלישתים לא הבחינו בכך מאחר ועדיין לא חזר אליו כוחו הגדול, ראו בזה דבר טבעי."
          },
          {
            "hint": "",
            "question": "16. מדוע נאספים פלישתים לזבוח לפני דגון פסילם?",
            "answer": "כי חשבו שאלילם מסר את שמשון בידם שהוא אויבם, ומחריב ארצם והרבה בהם חללים, ולזאת הסיבה קראו לשמשון שישחק לפניהם, כדי שיראוהו כולם, ויהללו לאלוהיהם, ואת האמת שנפתה ע\"י אישה לא סיפרו כדי להאדיר את כוח פסילם דגון, וזבחו זבח גדול לדגון, וכשהיה ליבם טוב אחר שזללו וסבאו קראו לשמשון להגדיש סאת עונם, וכוונת שמשון הייתה לצחק לפניהם כדי שיתאספו המון רב ובכך תהיה גדולה מפלתם."
          },
          {
            "hint": "",
            "question": "17. היכן העמידו את שמשון?",
            "answer": "ויעמידו אותו בין העמודים, שרצו שינוח מעט, והיו אלה העמודים שעליהם נשען הבית, וביקש מהנער המוליך אותו שיקרב אותו אל העמודים כדי שימשש אותם ויישען עליהם, וכשהרגיש שמשון בשמחתם ובשומעו את דברי השבח שמשבחים לאלוהיהם בער לבו בקרבו ונתלהב לבו באש קודש לקדש את שם השי\"ת שחולל בגויים, והיה מוכן למסור נפשו על קידוש השם למען ידעו כל האומה כי שקר הע\"ז שלהם ולא תוכל להצילם, והבית מלא מכל האנשים והנשים וכל סרני פלישתים היו שם, ועל הגג היו עוד שלושת אלפים איש ואישה הרואים בשחוק שמשון, ויקרא שמשון אל ה' ויאמר ה' אלוקים זכרני נא וחזקני נא אך הפעם הזה האלוקים ואנקמה נקם אחת, משתי עיני בפלישתים ועל חילול שמך על ששיבחו את אלוהיהם, וילפות שמשון את שני עמודי התווך אשר הבית נכון עליהם ויסמוך עליהם אחד בימינו ואחד בשמאלו, ויאמר שמשון תמות נפשי עם פלישתים ויט בכוח ויפול הבית על הסרנים ועל כל העם אשר בו, ויהיו המתים אשר המית במותו רבים מאשר המית בחייו, והרושם של הנקמה הזאת היה גדול מאוד."
          },
          {
            "hint": "",
            "question": "18. כיצד קברו את שמשון?",
            "answer": "אחיו וכל בית אביהו ירדו לעזה מבלי פחד ונשאו אותו והעלוהו וקברוהו ולא היה שום פלישתי שמעז לעכב בעדם מגודל הפחד שנפל עליהם, ויקברו אותו בקבר מנוח אביו בין צרעה לאשתאול."
          },
          {
            "hint": "",
            "question": "19. התועליות המגיעות לדעת הרלב\"ג:",
            "answer": "א. פרסום מהירות עונש ישראל על עוזבכם את ה' לעבוד ע\"ז ולכן הפילם ה' ביד אויביהם עד ששבו לה'.<br>ב. אין ראוי לרדוף החלשים שנראה שאין להם עזרה, הלא תראה מה שקרה לזקני גלעד שרדפו את יפתח.<br>ג. ראוי לאדם בעושה פעולה לתקוות גמול ושכר, שיעשה בחוכמה להגיע לתכלית.<br>ד. אין ראוי לצאת למלחמה אם לא שתהיה סיבה מספקת וצודקת.<br>ה. ראוי לאדם שיעשה מעשיו בחוכמה ויישוב הדעת שלא יבוא לידי חרטה כמו יפתח בנדרו.<br>ו. מי שרוצה טובה מה' ראוי שינדור לו נדר מסוים, כדי לפרסם ברבים כי כל הטובות מאתו.<br>ז. ראוי לנודר לקיים נדרו גם אם הדבר קשה לו מאוד.<br>ח. אין לאדם לקנא הצלחת חברו כדי שתיקרא ההצלחה גם על שמו, כמו אפרים שרבו עימו.<br>ט. אין ראוי לאדם להיות כפוי טובה למצילו, ובעבור זה מתו רבים מבני אפרים.<br>י. אין ראוי לבעלי היכולת החזקים להשפיל החלשים, כי העולם גלגל חוזר, וראה מה קרה לאפרים.<br>י\"א. ראוי לאישה לילך אחר בעלה ולא ימנענה מזה גדלות בית אביה.<br>י\"ב. עוצם ההשגחה שהיה על שמשון מבטן אמו שלא ייפול ביד נשים, ובכל זאת נפל.<br>י\"ג. צריך לחקור אחר הדברים המיישרים אל התכלית כמה שאפשר, כמו מנוח שביקש לשמוע שוב.<br>י\"ד. צריך לפרסם מופתי ה' שיעשה ע\"י נביאו, כי באמונתם יתקיימו יסודות התורה.<br>ט\"ו. קשה היא השגת המלאך ולזה חשב מנוח שימות, וכן גדעון.<br>ט\"ז. אין ראוי לגלות סודו לשוכבת חיקו.<br>י\"ז. אין ראוי להידבק בבנות פלישתים גם אחר התגיירם, כי נקל להם לחזור לסורם.<br>י\"ח. ראוי למנהיג לשמור עמו מנזק ולא רק לשמור על עצמו.<br>י\"ט. להודיע שיש גמול ומשפט על כל המעשה מידה כנגד מידה, ולזה לקה שמשון בעיניו.<br>כ'. ה' עושה לקנאת כבודו ולכן נתן לשמשון כוח שלא היה מגיע לו כדי לנקום נקמתו."
          }
        ]
      },
      "יז": {
        "": [
          {
            "hint": "",
            "question": "1. מתי היה מעשה מיכה ופילגש בגבעה?",
            "answer": "כתב רש\"י אע\"פ שנכתבו פרשיות הללו בסוף הספר, מעשה מיכה ופילגש בגבעה היו בתחילת השופטים, בימי עתניאל בן קנז, כל ימי היות בית האלוקים בשילה, וכל ימי שילה היה דמות של מיכה, ומעשה פילגש היה קודם כיבוש ירושלים."
          },
          {
            "hint": "",
            "question": "2. מי היה מיכה?",
            "answer": "לדעת הסדר עולם פי\"ב מיכה היה מיוצאי מצרים, שבשעה ששעבד פרעה את בנ\"י בחומר ובלבנים, גזר על ישראל לעשות בכל יום מכסה של לבנים, וכשהייתה חסרה לבנה הכניסו תינוק במקומה, ומיכה שנולד נתנוהו במקום לבנה ולכן נקרא שמו מיכה שנתמכמך בבנין, וכשאמר משה להקב\"ה למה הרעות לעם הזה, אמר לו הקב\"ה קוצים הם מכלים, שגלוי וידוע לפני אם הם חיים יהיו רשעים גמורים, ואם תרצה תנסה, הלך משה והוציא אחד מהם והיה זה מיכה, וכשכתב משה את השם והשליכו לנילוס כדי להעלות משם ארונו של יוסף הצדיק, בא מיכה ונטל השם בהיחבא, וכשהעביר הקב\"ה את ישראל בים סוף עבר מיכה עימהם שבידו השם לעשות העגל ומכאן רואים כמה ארך אפיים לפני הקב\"ה שמיכה ועימו הכסף שעשה בו הפסל ובכל זאת לא מנע הקב\"ה את נס קריעת ים סוף מישראל, וזהו שנאמר לך הצדקה ולנו בושת הפנים."
          },
          {
            "hint": "",
            "question": "3. מדוע לא נכתב מעשה מיכה עד כאן?",
            "answer": "כיוון שאין מעשה זה וכן מעשה פילגש בגבעה מתייחס אל השופטים ולא אל האויבים לא רצה הכתוב להפסיק בסדר השופטים ומאורעות זמנם בזה אחר זה. וי\"א שכוונת הכתוב להאשים את כל השופטים, שכולם ראו הפסל ולא מיחו בו."
          },
          {
            "hint": "",
            "question": "4. כיצד נעלמו אלף ומאה כסף מאימו של מיכה?",
            "answer": "צריך לומר לפי הסדר עולם דלעיל שהכסף הובא ממצרים, ומיכה נתנו לאימו במתנה, ועכשיו לקח אותו ממנה, והיא כשראתה שהכסף נלקח קיללה את מי שלקח הכסף, ומיכה בא אל אימו ואמר לה אני לקחתי את הכסף, וי\"א שהגנב החזירו למיכה שהוא ייתן לאימו ולא תדע מי הגנב, ומיכה מתוודה לפני אימו כדי שהקללה לא תחול עליו ואימו ענתה ברוך אתה לה', שלא עלתה על דעתי לכלול אותך בקללה שלא נתכוונתי אלא לזרים, ואתה יורשי ואין לך קללה גדולה מזו שהאם קוברת את בניה, ועוד קללתי הייתה על תנאי שאם יוחזר לא תחול הקללה."
          },
          {
            "hint": "",
            "question": "5. למה הקדישה אימו את הכסף?",
            "answer": "היא אומרת שהקדישה את הכסף לה' ביד בנה שיעשה ממנו פסל ומסכה, ומיכה סירב ולא רצה לקבל, וישב את הכסף לאימו, והיא לקחה לעצמה מאתים כסף, והשאר נתנה לצורף, וי\"א שהוסיפה מאתים כסף מלבד האלף ומאה, ומיכה סכים שיהיה הפסל בביתו ועבר על הלאו שלא לא יהיה לך אלוהים אחרים שלדעת רש\"י הוא אזהרה על המשהה אליל בביתו."
          },
          {
            "hint": "",
            "question": "6. כיצד הולך מיכה מדחי אל דחי?",
            "answer": "עבירה גוררת עבירה, ויעשה מיכה לפסל בית מיוחד, ואח\"כ עשה לו אפוד בדמות האפוד שבמקדש, ותרפים עשויים בצורת אדם ומדברים ע\"י קסם, כדי לדעת העתידות, ואומר הכתוב ובימים ההם אין מלך בישראל שיפקח על ענייני הציבור לראות אם מתנהג בדרכי ה' ולבער הרע מקרבו, אלא איש הישר בעיניו יעשה, ולכן לא מחו ביד מיכה."
          },
          {
            "hint": "",
            "question": "7. מי מזדמן לביתו של מיכה?",
            "answer": "נער מבית לחם יהודה, שאימו משבט יהודה ואביו לוי, והיה גר בארץ יהודה והולך ממקום למקום לבקש מחיה, ולכן לא דר בערי הלווים, וגם בבית מיכה לא נתכוון לשהות שם אלא כאורח נטה ללון, ומיכה שואל אותו מאין תבוא, כי ראה עליו שיש לו חשיבות, ולכן רצה לדעת מה שורש משפחתו, והוא סיפר למיכה לוי אנוכי מבית לחם יהודה, ומיכה שמח מאוד ויאמר לו שבה עמדי והיה לי לאב ולכהן ואנוכי אתן לך עשרת כסף לימים היינו לשנה וערך בגדים ומחייתך, מלבד מתנות לווים שתקבל."
          },
          {
            "hint": "",
            "question": "8. האם נענה הלוי להצעת מיכה?",
            "answer": "בתחילה לא הסכים לשמש לע\"ז והלך, ואח\"כ נתרצה לא להיות לו לאב ולכהן אלא לשבת עם מיכה, ויהי לו כאחד מבניו, ומיכה שידל אותו והקריב קורבנותיו על ידו, וישב ישיבת קבע בבית מיכה, ויאמר מיכה מאחר שזימן לי הקב\"ה איש לוי, רואה אני בזה אות מן השמים לסימן טוב ועתה ידעתי כי ייטיב לי ה' כי היה לי הלוי לכהן."
          }
        ]
      },
      "יח": {
        "": [
          {
            "hint": "",
            "question": "1. מדוע שלחו בני דן מרגלים לרגל את הארץ?",
            "answer": "כיוון שהיו מרובים באוכלוסין והיו זקוקים לנחלה כי האמורי לחצו אותם ההרה, היו צריכים לעזוב מקומם ולמצוא נחלה אחרת, ולכן שלחו מרגלים לשתי סיבות למצוא מקום מתאים להתנחל שם ולמצוא את מקומות התורפה של אותו מקום כדי שניתן יהיה לכובשו, ובדרך עברו דרך בית מיכה ולנו שם, ורואים שהייתה לו זכות למיכה שהעוברים ושבים וכל עייף ומחוסר בית היה נפנה לשם, וזכות זו הצילה אותו מעונש."
          },
          {
            "hint": "",
            "question": "2. מה שואלים המרגלים את הנער הלוי שבבית מיכה?",
            "answer": "שאלוהו מה הביאך הלום כי הכירוהו, ומה אתה עושה בזה ומה לך פה, והוא סיפר להם מהלכו עד שבא הלום, ומה שמיכה הסיתו להישאר אצלו וישכירנו להיות לו לכהן, ובני דן המרגלים טעו וחשבו שיש ממש בתרפים וביקשו מהנער הלוי שישאל בהם לדעת האם תצליח דרכם שהולכים בה."
          },
          {
            "hint": "",
            "question": "3. ומה משיב להם נער הלוי?",
            "answer": "לכו לשלום, נוכח ה' דרככם אשר תלכו בה, שהם היו טועים בסברתם שהפסל והתרפים מודיעים העתידות מאת ה', והוא השיב להם להסב לבם מזה, ואמר להם בטחו בה' ולא בפסל ובתרפים."
          },
          {
            "hint": "",
            "question": "4. לאן הגיעו המרגלים?",
            "answer": "ויבואו ליש, ויראו את העם אשר בקרבה יושב לבטח, ולא מפני שהיו גיבורים וחזקים אלא מפני שלא היו להם אויבים, והיו שמחים בחלקם, ומחמת ארבעה טעמים ניצחו:<br>א. שראו שאינם בעלי מלחמה שאין דרכם לעשות קרבות.<br>ב. שהם אנשי מסחר ומקנה ואינם מתפרנסים משלל ובז.<br>ג. אין בקרבם יורש עצר שחושש לכיסאו וצריך הוא לחיל להחזיק מלכותו.<br>ד. ואין להם ברית עם שכניהם הצידונים שרחוקים מהם."
          },
          {
            "hint": "",
            "question": "5. מה משיבים המרגלים לבני שבטם?",
            "answer": "ויאמרו קומו נעלה עליהם כי ראינו את הארץ והנה טובה מאוד, ואתם מחשים היינו שותקים באפס מעשה, אל תעצלו ללכת לבוא לרשת את הארץ, וחיזקו ליבם ואמרו אל לכם להתיירא, שבשבעה שתבואו לשם תמצאו עם בוטח וארץ רחבת ידיים, שיש בה כל המעלות הן בכמות והן באיכות, והאנשים שמעו בקולם וייסעו משום משפחת הדני שש מאות איש חמושים כלי מלחמה, ויחנו בקריית יערים שם הכינו צידה לדרך."
          },
          {
            "hint": "",
            "question": "6. מדוע גנבו בני דן את פסל מיכה עם האפוד והתרפים?",
            "answer": "כיוון שבדרכם בירכם הנער הלוי שהוא הכהן לע\"ז, שחשבו שיש ממש בתרפים ומגידים עתידות ע\"פ ה', והם הערימו ולקחו גם את הנער הלוי עימם."
          },
          {
            "hint": "",
            "question": "7. מה עושה מיכה ואנשיו כאשר מגלה שגנבו את פסלו?",
            "answer": "אע\"פ שאנשי דן נתרחקו, נזדרזו אנשי מיכה והדביקו את אנשי דן, ובני דן לא חששו ממנו ומאנשיו, ושאלו את מיכה למה נזעקת, מה כל החרדה הזאת שמיהרת לרדוף אחרינו, ויאמר את אלוהי אשר עשיתי לקחתם, וגם את הכהן לקחתם, שאם לא הייתם לוקחים אותו הייתי עושה פסל אחר, אבל עכשיו שלקחתם לי הכל, ומה לי עוד, שלקחתם הפסל שעשתה אימי והאפוד והתרפים שעשיתי משלי וגם הכהן ולא נשאר לי מאומה."
          },
          {
            "hint": "",
            "question": "8. מה משיבים בני דן למיכה?",
            "answer": "כמו שבעיניך חשוב הפסל הרי גם בעינינו הוא חשוב, אם כן עליך להיזהר פן יפגעו בך מרי נפש שירצו למסור נפשם על הפסל, היינו כעסנים שבשעה שכועסים נפשם הקדושה יוצאת ובמקומה באה להם נפש מסטרא אחרא, וזהו אל זר שבגופו של אדם, וילכו בני דן לדרכם, וירא מיכה כי חזקים הם ממנו יפן וישוב אל ביתו."
          },
          {
            "hint": "",
            "question": "9. כיצד זה שהצליחו להכות את בני ליש וע\"ז בידם?",
            "answer": "רואים את חסד הקב\"ה שהוא מאריך אף לחוטאים, ואמרו חז\"ל אמר ר' סימון המה לקחו את אשר עשה מיכה היינו הצלם ואת הכהן שהיה לו, הכומר, ויבוא ליש ויכו אותה לפי חרב ואת העיר שרפו באש והיינו לך ה' הצדקה ולנו בושת הפנים."
          },
          {
            "hint": "",
            "question": "10. האם אחר ניצחונם חזרו בתשובה בני דן?",
            "answer": "ויקימו להם בני דן את הפסל ויהונתן בן גרשום בן מנשה הוא ובניו היו כהנים לשבט הדני עד יום גלות הארץ, והנה יהונתן היה נכד משה ולא עזר לו הייחוס, ומכאן שאין לאדם להתגאות בייחוסו, ושמואל ביער את פסל מיכה."
          },
          {
            "hint": "",
            "question": "11. מדוע מאריך הכתוב בעניין פסל מיכה יותר מכל ע\"ז אחרת?",
            "answer": "ועוד קשה שלא נענשו ישראל בחטא זה, כפי שנענשו בחטאים אחרים, והאריכו ימים כל כך בפסל זה, ויש כמה טעמים לדבר:<br>טעם ראשון- בגלות מצרים היו ישראל משועבדים בחומר ובלבנים, והתלונן משה בפני הקב\"ה על גלותם של ישראל, שאם חסרו לבנה היו שמים תינוק במקומה בחומה, ואמר לו הקב\"ה למשה דע שכל תינוק שהושם בחומה אין עתיד לצאת ממנו בן טוב ואם אתה רוצה הוצא תינוק אחד מן הכותל ותראה מה יהיה בסופו, והלך משה והוציא תינוק אחד והחייהו, וזה היה מיכה, וכיוון שהיה בזה קידוש השם האריך ימים.<br>טעם שני- רצו מלאכי השרת לדוחפו למיכה, אמר להם הקב\"ה הניחו לו, שפיתו מצויה לעוברי דרכים, כי גדולה הכנסת אורחים כהקבלת פני השכינה.<br>טעם שלישי- ללמד שבחם של ישראל, שבתחילה היה הפסל בהר אפרים, ואע\"פ שהיו שם הרבה אלפים מישראל, לא נתפסו אחריו לעובדו, ומיכה לבדו היה עובד לו. וראיה שבני אפרים לא רדפו אחר אנשי דן, רק מיכה לבדו.<br>טעם רביעי- ללמדנו גרעון הפסל ושפלותו, שאינו מסוגל להציל עצמו, וכל שכן שאינו יכול להציל את עובדיו.<br>טעם חמישי- ללמדנו כמה רע ומר המחטיא את הרבים, שהרי מיכה היה ראוי למנותו בין אלו שאין להם חלק לעוה\"ב, אלא שזכות הכנסת אורחים הצילתו, והוא עצמו לא שב לכיסלו עוד, דלא מצינו שעשה פסל אחר, אבל כיוון שפסלו היה מכשול לדן ימים רבים, נענש ולא היה ראוי לעוה\"ב."
          }
        ]
      },
      "יט": {
        "": [
          {
            "hint": "",
            "question": "1. מתי היה מעשה פילגש בגבעה?",
            "answer": "לפני שפוט השופטים בזמן כושן רשעתים, כמו מעשה מיכה, ולכן נסמכו שני העניינים, וגם מיכה היה מאפרים וגם במעשה פילגש בגבעה היה האיש מאפרים."
          },
          {
            "hint": "",
            "question": "2. מה הייתה זנותה של אותה הפילגש?",
            "answer": "פילגש פירושו שהייתה אישה בלא כתובה וקידושין, וי\"א שצריך קידושין, ונחלקו בגמרא גיטין דף ו' מה הייתה זנותה, שאין לפרש זנות ממש, שאילו עשתה כן לא היה מבקשה לשוב אליו ולא היו יוצאים למלחמה עליה, ר' אביתר אומר זבוב מצא לה, שלא הייתה מקפידה על ניקיון ביתה, ור' יונתן אמר נימא מצא לה, שלא הקפידה על טהרת וניקיון גופה שכל אישה צריכה להקפיד עליהם, וי\"א שזה שעזבה את בית בעלה והלכה לבית אביה, קורהו הכתוב זנות, כי כל נטייה חזקה לתאווה נקראת זנות כמו זנות יין ותירוש ייקח לב."
          },
          {
            "hint": "",
            "question": "3. כמה זמן שהתה בבית אביה ומה עושה בעלה?",
            "answer": "ויקם אישה וילך אחריה לדבר על ליבה להשיבה, ופילגשו ראתה אותו בחוץ ותביאהו בית אביה, ויראהו אבי הנערה וישמח לקראתו, ויחזק בו חותנו אבי הנערה וישב אתו שלושת ימים, ויאכלו וישתו וילינו שם."
          },
          {
            "hint": "",
            "question": "4. מה היה ביום הרביעי?",
            "answer": "וישכימו בבוקר ללכת, ויאמר אבי הנערה חותנו סעד לבך פת לחם, שגדולה מאוד סגולת פת שחרית, וישבו ויאכלו שניהם יחדיו, וישתו ויאמר אבי הנערה אל האיש הואל נא ולין ויטב ליבך, ויקם האיש ללכת, ויפצר בו חתנו וישב וילן שם, וכן היה למחרת ביום החמישי ויקם האיש ללכת הוא ופילגשו ונערו, ושכנעו חותנו ללין עוד יום בביתו, וכוונתו הייתה להרבות שלום ביניהם, שלא יבואו עוד הפעם לידי פירוד, ולמחרת תשכימו לדרך, והפעם לא אבה האיש ללון שהיה חושש שיצטרך ללון גם בשבת ומוצ\"ש, ומכאן יש ללמוד שלא להפציר באורח יותר מדי."
          },
          {
            "hint": "",
            "question": "5. מדוע סרו ללון בגבעה אשר לבנימין?",
            "answer": "כיוון שיצאו מאוחר לדרך מבית חמיו, עמדה השמש לשקוע כאשר היו קרובים לירושלים, ולא רצה ללון שם כי ירא שלא ישדדוהו שהיה עמוס צמד חמורים, ושלא ירעו לאשתו, ואע\"פ שהכנענים היו משועבדים לישראל למס והייתה יראת ישראל עליהם, והעדיף ללון בגבעת בנימין, והנה באו וישבו ברחובה של עיר והשמש כבר שקעה, ואין איש מאסף אותם הביתה ללון, והנה איש זקן מבני אפרים ולא מבני בנימין שנהגו כאנשי סדום, וסיפר הכתוב שבח הזקן שנהג בחסד שלא כאנשי המקום, ואע\"פ שבא מן השדה עייף מהעבודה הקשה,לא חס על טרחתו ואסף אותם אל ביתו, ואמרו לו שלא יצטרך להוציא שום ממון עליהם כי יש להם משלהם, והזקן לא הסכים כי רצה לקיים מצוות הכנסת אורחים כראוי ואמר להם כל מחסורכם עלי, ואם לא תסכימו ליהנות משלי אוותר על כך, ובלבד שלא תלינו ברחוב, וכן עשה כאשר דיבר."
          },
          {
            "hint": "",
            "question": "6. מדוע התדפקו כל אנשי העיר על דלתו של האיש הזקן?",
            "answer": "והנה אנשי העיר אנשי בליעל, רשעים בלי עול שמים, נסבו על הבית מתדפקים על הדלת ויאמרו אל האיש בעל הבית הזקן לאמור הוציאה את האיש ונדענו במשכב זכר, ויצא אליהם האיש הזקן ויאמר אל אחי אל תרעו, אל תעשו את הנבלה הזאת, הנה בתי הבתולה ופילגשו אוציאה נא אותם וענו אותם במשכב, ועשו כטוב בעיניכם, ולא אבו האנשים לשמוע לו, ויוציא האיש בעל כורחו את פילגשו כדי להציל עצמו וחס על בת הזקן, וכשראו אותה חשקו בה ויתעללו בה כל הלילה עד הבוקר, וישלחוה בעלות השחר."
          },
          {
            "hint": "",
            "question": "7. מה קרה לפילגשו?",
            "answer": "הנה הצליחה להגיע עד פתח הבית, שם נפלה מחמת חולשת רוב הבעילות, ולא הוסיפה לקום, ושכבה עד אור הבוקר ומתה, ויפתח אישה את דלתות הבית והנה פילגשו שוכבת פתח הבית, ויאמר אליה קומי ונלכה, ואין עונה, וייקחה על החמור ויקם האיש וילך אל ביתו, וייקח את המאכלת ויחזק בפילגשו וניתחה לשנים עשר חלקים וישלחה בכל גבול ישראל, לכל שבט נתח אחד, והיה כל הרואה ואמר לא נהייתה ולא נראתה כזאת למיום עלות בני ישראל מארץ מצרים עד היום הזה, שימו לכם עליה עוצו עצה ודברו מה לעשות."
          },
          {
            "hint": "",
            "question": "8. מדוע לא הסתפק בסיפור המעשה בלבד וניתח את גופת פילגשו?",
            "answer": "רצה להראות להם ששבטי השם מתאחדים כגוף אחד, וכמו שלא יצויר רוח חיים בגוויה אם תנותח לנתחיה כי אז האיברים פגרים מתים, כך לא יצויר שתחול רוח חיים והשכינה על כלל האומה אם חלקיה יתפרדו ושבטיה לא יתאחדו לגוף אחד, ואם יש חולי בגוייה חייבים לרפאותו או לחתכו לבל יפסיד הגוף כולו, כן הדבר הזה נוגע להפסד האומה כולה וחייבים או להחזירם בתשובה או לאבדם מקרבם, להבראת האומה."
          },
          {
            "hint": "",
            "question": "9. מדוע לא המטיר ה' אש וגופרית על אנשי הגבעה כמו שהמטיר על סדום ועמורה?",
            "answer": "כתב המלבי\"ם כבר דברו חקרי לב על שאלה זו, ויאמרו כי יש הבדל בין הרשע ובין החוטא, רוצה לומר כי אנשי סדום היה חטאם מצד השכל, כי חקקו להם חוקים לא טובים ומשפטים בל יחיו בהם חיי המדיניות, וקיבלו עליהם את החוקים האלה למשפטים צדיקים, בל יעבור אורח דרך ארצם, והעובר ענוש ייענש כפי נימוסיהם, ולא עשו מה שעשו מפני תאוותם רק מפני נימוסיהם המושחתים, לא כן אנשי הגבעה לא שכלם היה במעגל הזה, ולא מפני חוק ונימוס עשו רק מפני תאוותם, שמה שלא רצו לארח את האיש היה משום צרות עין וקמצנות, ומה שרצו לבעול אותו היה מפני תאוותם לבד, והבחינה לזה:<br>א. לוט הכניס המלאכים בסתר, והזקן הכניסם בפרהסיא.<br>ב. שם כתוב ואנשי סכום נסבו על הבית מנער ועד זקן שהיה זה מצד החוק נגד הכנסת אורחים, ופה כתוב רק אנשי בליעל שעושים נגד החוק.<br>ג. שם כתוב שנסבו על הבית שרצו ללחום עם לוט על שעבר על חוקי נימוסיהם ופה כתיב נסבו על הבית לשמור שלא יברח האורח, כי לא באו למלחמה."
          },
          {
            "hint": "",
            "question": "10. מדוע נענשו ישראל בעונש החמור כל כך במעשה פילגש בגבעה?",
            "answer": "שהרי למרות היותם רבים מבני בנימין נפלו מהם ארבעים אלף איש והיה זה עונשם, שאמר הקב\"ה בכבודי לא מחיתם היינו על פסל מיכה לא מחיתם ועל כבוד בשר ודם מחיתם, ואח\"כ צמו ישראל ובכו עד שריחם עליהם הקב\"ה ונמסרו בני בנימין בידם."
          }
        ]
      },
      "כ": {
        "": [
          {
            "hint": "",
            "question": "1. מי נתאסף לאסיפת כלל ישראל?",
            "answer": "אפילו משבט דן שהיה פסל מיכה בתוכם ועד באר שבע באו ונקהלו כולם בלב אחד וכאיש אחד אל ה' המצפה, שהיה מסורת בידם שבמצפה יזכו להשגחה אלוקית, ששם ניצח יהושע את המלכים אשר נאספו עליו, והוא בית וועד קיבוצי."
          },
          {
            "hint": "",
            "question": "2. האם היו חייבים מיתה בני הבליעל מבנימין?",
            "answer": "מן הדין לא היו חייבים מיתה על עינוי הפילגש, ואף לדעת האומר שפילגש בקידושין לא היה שם עדים והתראה, אלא משום גדר שהרי לא נתכוונו להמיתה אלא שלחוה בבוקר, וכמו שאמרו רז\"ל מכין ועונשין לא מן הדין ולא לעבור עד דברי תורה אלא לעשות סייג לתורה."
          },
          {
            "hint": "",
            "question": "3. מה עושים אנשי בנימין כאשר שמעו ששבטי ישראל מכינים עצמם למלחמה עליהם?",
            "answer": "בני בנימין שמעו שנתאספו בני ישראל אל המצפה, ושמעו שאמרו בני ישראל איך נהייתה הרעה הזאת ושאר הנאמר שהעיד איש הלוי אישה, ובכל זאת לא שתו לב לבער החוטאים בעצמם, וגם לא באו לאסיפה לנקות עצמם, ואיש הלוי אישה של הנרצחת אמר שלא הייתה פנויה ולא זנתה תחתיו והייתה מותרת לו, ולא מתה מחמת הקור כי נרצחה, וסיפר את כל ההשתלשלות של מעשה הנבלה."
          },
          {
            "hint": "",
            "question": "4. מהי תגובת העם לאחר ששמעו את דברי אישה?",
            "answer": "לא נלך איש לאוהלו ולא נסור איש לביתו, ורצו להעניש רק את בני הבליעל החוטאים כדי לעקור הנגע, ומיהרו לעשות כן כדי שלא יתרשלו בדבר."
          },
          {
            "hint": "",
            "question": "5. כיצד מכינים בני ישראל צידה לעם הרב שעימם?",
            "answer": "הפילו גורלות מי העשרה שיכינו צידה למאה, ומאה לאלף ואלף לרבבה, כי לא ידעו כמה זמן יתעכבו שם, וי\"א שאותם עשרה למאה היו מן החוץ וכן לאלף ורבבה, ובאופן זה היה ארבע מאות אלף שולפי חרב מלבד האנשים שהכינו צידה."
          },
          {
            "hint": "",
            "question": "6. כיצד מתכוננים ישראל למלחמה על בנימין?",
            "answer": "בתחילה שלחו אליהם שלוחיהם ופתחו בשלום, וטענו כנגדם שהיה להם להיות הראשונים למחות ביד בני הבליעל ומדוע לא מחיתם, סימן שהרעה דבקה בכם, ועתה תנו את האנשים בני הבליעל ונמיתם ונבער הרעה מישראל, ולא אבו בני בנימין לשמוע בקול אחיהם בני ישראל, ויותר מזה אף נאספו למלחמה עם ישראל, ובזה הגדילו סאת עוונם, ויתפקדו עשרים ושש אלף איש שולף חרב ועוד שבע מאות קלעים."
          },
          {
            "hint": "",
            "question": "7. מדוע ניגפו בני ישראל לפני בנימין שתי פעמים והרי קינאו את קנאת ה'?",
            "answer": "חז\"ל אמרו שנענשו עבור פסל מיכה שהיה בקרבם ולא מיחו והיה חטא של הרבים, והמלבי\"ם כתב שהיו שלושה הבדלים בין שתי הפעמים הראשונים שלא הצליחו במלחמה לבין הפעם האחרון:<br>הבדל אחד- בראשונה שאלו באורים ותומים מי יעלה לנו בתחילה למלחמה עם בנימין, ולא שאלו אם יעלו למלחמה, ולא אם יצליחו במלחמה, כי בטחו על גבורתם ועל זרועם זרוע בשר, והשיבו להם כפי דרכם יהודה יעלה בתחילה, ולאחר שניגפו ומתו עשרים ושניים אלף איש, ויבכו הזקנים והשופטים וישאלו שנית האוסיף לגשת למלחמה, ולא שאלו כמו בפעם השלישית האוסיף לצאת, כי עדיין בטחו על גבורתם ורוב חילם.<br>הבדל שני- בפעם הראשונה שניגפו לא עשו תשובה כלל, ובפעם השנייה אמנם בכו אבל רק הזקנים והשופטים ולא כל העם, ובכו על חלליהם ולא על חטאתם, אבל בפעם השלישית שעלו כולם עלו כולם ובכו וחקרו על מעשיהם, ויצומו ויעלו עולות ושלמים, לכן הצליחו בפעם הזאת.<br>הבדל שלישי- בפעם הראשון והשני לא שאלו במקום הראוי ולא ע\"י הראוי, ורק בפעם השלישי שאלו במקום הראוי כמו שכתוב ושם ארון בית ה', וע\"י הראוי הוא פנחס בן אלעזר הכהן וכן נענו, ובני בנימין הוסיפו ברשעם שתחת שבני ישראל לא היה מטרתם מלחמה רק כנגד אנשי הבליעל ומעשה הנבלה שעשו, הייתה כוונת בנימין להשחית את ישראל, וכן הוסיפו להעיז בכל פעם."
          },
          {
            "hint": "",
            "question": "8. כיצד נלחמו בפעם השלישית?",
            "answer": "וישם ישראל אורבים על הגבעה סביב, ונהגו ההיפך ממה שנהגו בשתי המלחמות הראשונות, שאז סמכו יותר מדי על עצמם וניגשו מיד למלחמה בהיותם בטוחים בניצחונם, ולא עשו השתדלות בדרך הטבע כלל, לא כן עתה אע\"פ שהקב\"ה הבטיח ניצחונם מכל מקום לא בטחו עוד בעצמם אלא שמו אורבים ויצאו בני בנימין לקראת העם שלא המתינו להוראות מפקדיהם אלא מיהרו להילחם והתנתקו מן העיר, שלא כמו במלחמות הראשונות, ובתחילה הפילו חללים בעם כמו קודם, ובני ישראל רצו למשוך אותם לנתקם מן העיר ולכן נסו, ואז קם האורב שהיו במערה, והמלחמה הייתה לבנימין מפנים ומאחור, והם לא ידעו מן האורבים, ויגוף ה' את בנימין לפני ישראל עשרים וחמישה אלף איש שולף חרב, ויראו בני בנימין כי ניגפו והיה דעתם לחזור אל העיר וישראל נתנו להם לחזור ואז כתרו אותם והציתו את העיר, ונותרו מהם שש מאות איש שנמלטו."
          }
        ]
      },
      "כא": {
        "": [
          {
            "hint": "",
            "question": "1. מה נשבעו ישראל?",
            "answer": "איש ממנו לא ייתן בתו לבנימין לאישה, והשבועה הזאת נשבעו מיד לאחר מעשה הנבלה עוד קודם המלחמה, כאשר נתקבצו כל שבטי ישראל במצפה, ונשבעו כן על כי החזיקו בני בנימין ידי עוברי עבירה."
          },
          {
            "hint": "",
            "question": "2. מדוע בוכים העם בכי גדול?",
            "answer": "על שתי הרעות, שנפלו מישראל בשתי הפעמים הראשונות ארבעים אלף איש, ולכן נקמו בהם ועתה בכו גם על זה כי נפקד שבט מישראל כי שש מאות איש שנותרו מהם הוי מתי מעט ולא מקרו שבט אלא שריד מן השבט."
          },
          {
            "hint": "",
            "question": "3. מה עשו למחרת?",
            "answer": "ישבו שנית לחקור את סיבת הדבר ולחפש במעשיהם למה חרה אף ה' בהם ויעלו עולות ושלמים ונגשו לדרוש את ה' על הקלקול שבא על ידם, ובהיותם חוקרים נזכרו במלחמת העי שעכן מעל בחרם והיה חרון אף, חקרו פן נמצא ביניהם עוון זה, ויאמרו מי שלא עלה מכל שבטי ישראל אל המצפה עבר על השבועה שעל כולם להשתתף במלחמה, לכן מות יומת כי הם הסיבה לחרון אף ה' בם, ואח\"כ נזכרו בשבועה שנייה שנשבעו שאיש לא ייתן את בתו לבנימין, ואע\"פ שנותרו רק שש מאות איש מבנימין אבל בלא אישה יימחה כל השבט וזה יהיה חסרון ומום גדול לכלל האומה, שאי אפשר שתשרה עליהם השכינה רק בשלימות כל שבטי השם ואחדותם, ואם יחסר שבט אחד זהו פגם לכל האומה."
          },
          {
            "hint": "",
            "question": "4. מי נמצא שלא עלה למצפה?",
            "answer": "נמצא כי איש מאנשי יבש גלעד לא עלה, ונמצא בזה גם תקנה לבנימין שנשי יבש גלעד מותרות להם שלא היו בכלל השבועה, וע\"י שיהרגו את אנשי יבש גלעד על שעברו על השבועה, תצמח הישועה לבנימין, וכן עשו רק אישה בתולה שאינה יודעת משכב זכר לא הרגו, ונמצא ארבע מאות נערות בתולות, ועוד מאתים היה עליהם למצוא עבור בנימין."
          },
          {
            "hint": "",
            "question": "5. כיצד משלימים ישראל ובנימין?",
            "answer": "וישלחו כל העדה וידברו אל בנימין שנמלטו לסלע רמון, שלא זו בלבד שאינם רוצים להורגם אלא מחפשים שלומם וטובתם, להחיות על ידיהן את שבט בנימין, וישב בנימין אל העדה, ויתנו להם הבתולות אשר החיו מיבש גלעד, ולא מצאו כדי הצורך, כי הבתולות היו ארבע מאות, ובני בנימין שש מאות."
          },
          {
            "hint": "",
            "question": "6. כיצד מוצאים פתרון למאתיים הנותרים מבני בנימין?",
            "answer": "ויאמרו הנה חג בשילה מימים ימימה, יום שמרבים להקריב בו קורבנות וקבוע יום זה בכל שנה ושנה, ואמרו לבני בנימין וארבתם בכרמים וראיתם והנה יוצאות בנות שילה לחול במחולות ויצאתם מן הכרמים חטפתם לכם איש אשתו מבנות שילה והלכתם ארץ בנימין, ואל תסתכלו על הנוי אלא רק תחשבו על קיום הזרע, והייתה זאת הוראת שעה, כדי לא לבטל מנהג המחולות להבא, ולא חל איסור השבועה כיוון שנשבעו ארור הנותן לבנימין אישה, וכאן חטפו שלא ברשות."
          },
          {
            "hint": "",
            "question": "7. אם יבואו אבות הבנות לריב מדוע עשיתם כן?",
            "answer": "יאמרו שהחטיפה הייתה כדי לגרום נחת רוח לנשים שכל כך חושקים וחפצים בה, ולא לקחנו בדרך מלחמה וביזיון ואלימות, כמו יפת תואר, ולא אתם נתתם לנו שתחשבו שאולי עברתם על השבועה, שהגזירה הייתה בנתינה ולא בחטיפה, ואם תרצו לקחתם מאיתנו כעת הרי תאשמו אשמה גדולה."
          },
          {
            "hint": "",
            "question": "8. מי היה החשוב מכל בני בנימין שנשא מן הנערות?",
            "answer": "שאול המלך היה מאותם שהיו צריכים לחטוף להם נשים, והוא נתבייש לחטוף, והיא רדפה אחריו וחטפתו, ואע\"פ שחטפו נישאו אח\"כ כדת בחופה וקידושין."
          },
          {
            "hint": "",
            "question": "9. כיצד מצאו אח\"כ היתר להתיר לבנימין לקחת מבנות ישראל?",
            "answer": "נוסח החרם היה איש ממנו לא ייתן בתו לבנימין, ודרשו ממנו ולא מבנינו אם כן הדורות הבאים יכולים לישא נשים- תענית דף ל', ב\"ב דף קכ\"א."
          },
          {
            "hint": "",
            "question": "10. בימים ההם אין מלך בישראל, איש הישר בעיניו יעשה?",
            "answer": "אע\"פ שלא היה מלך בישראל ואיש הישר בעיניו יעשה, מכל מקום לא שלחו ידם בנחלת בנימין ושש מאות שנשארו יצאו משם איש נחלתו, שכיוון שנשארו מעט מהרבה חמלו עליהם והשאירו להנשארים את כל הנחלה- מצודת דוד."
          },
          {
            "hint": "",
            "question": "11. מה התועליות שיש לדעת הרלב\"ג:",
            "answer": "א. מיכה כמעט איבד את חייו בעבור נטייתו מדרכי התורה והליכתו אחר הפסל.<br>ב. ראוי לנלחצים שיראו מראשית העניין אם ייתכן להם לנצח שכנגדם, ואם לא, אין כדאי שיתחילו במלחמה, נלמד משבט דן ששלח המרגלים לליש.<br>ג. אין ראוי לאדם לריב עם מי שהוא תקיף ממנו, ולכן שב לביתו.<br>ד. אין ראוי לאדם להטיל אימה יתירה בתוך ביתו, ממה שהקניט איש הלוי את פילגשו וכל מה שנסתבב מזה.<br>ה. ראוי לאישה שתסבול דברי תוכחות בעלה ותטה לכל אשר יחפוץ.<br>ו. אין ראוי לאדם לעכב הליכת האורחים מביתו בעבור תשוקתו לכבדם אלא יניחם לרצונם.<br>ז. אין ראוי להולכי דרכים ללכת בלילה.<br>ח. כשיבוא ההכרח להיתבע לחטא המשגל האיש והאישה, מתירין האישה קודם לאיש בזה ואפילו אשת איש.<br>ט. ראוי לאדם שהרעו לו שלא ישמיע קולו כדי שלא יוסיפו להרע לו, עד שיגיע למקום מבטחים.<br>י. ראוי לבער החטאים מן הארץ ובמיוחד זימה ונבלה.<br>י\"א. אין להחזיק יד עוברי עבירה.<br>י\"ב. להודיע טוב נפש ישראל, כי עם מה שהשחיתו בנימין בהם, השיגה אותם החרטה הנפלאה על כל הרע שהרעו לבנימין.<br>י\"ג. להודיע השגחת ה' יתברך שלא ימחה שבט מישראל."
          }
        ]
      }
    },
    "שמואל א": {
      "א": {
        "": [
          {
            "hint": "",
            "question": "1. מי היה אלקנה ומי היו נשיו",
            "answer": "אלקנה היה לוי מבני קרח, והיה דר בארץ אפרים, והיו לו שתי נשים, אחת חנה שנשא ראשונה וכאשר ראתה חנה כי עקרה היא יעצה אותו שיקח את פנינה עליה, אולי תיבנה ממנה, כמו שעשתה שרה עם הגר שפחתה."
          },
          {
            "hint": "",
            "question": "2. כיצד היה אלקנה עולה לרגל למקדש בשילה?",
            "answer": "היה לוקח את נשיו וכל צאצאיו וכל קרוביו לעלות לרגל, ובאים ולנים ברחובה של עיר, והיתה כל המדינה מרגשת, והיו שואלין אותו להיכן תלכו ואומרים לבית ה' שבשילה שמשם תצא תורה ומצוות, ואתם למה לא תבואו עמנו ונלך יחד, מיד עיניהם משגרות דמעות ואומרים להם נלך עמכם, ואומרים להם הן, עד לשנה הבאה חמשה בתים, ולשנה אחרת עשרה בתים, עד שהיו כולם עולים, ובדרך שהיה עולה שנה זו לא היה עולה שנה אחרת, אמר לו הקב\"ה- אלקנה אתה הכרעת את ישראל לכף זכות, וחינכתם במצות וזכו רבים על ידך, אני אוציא בן ממך שיכריע את ישראל לכף זכות, ויחנך אותם במצוות, הא למדת שבשכר אלקנה שמואל- ילקוט שמעוני."
          },
          {
            "hint": "",
            "question": "3. מה היו שני הדברים שלמענם עלה אלקנה למקדש בשילה?",
            "answer": "להשתחוות ולהתפלל לה', ואע\"פ שהיה מתפלל גם כן בעירו, הנה התפילה בבית המקדש היתה יותר נבחרת כי היה דרכם להתפלל בהשתחויה וכן היה מתפלל על חנה לה' צבאות שתלד בנים ושנית לזבוח שלמי שמחה ושלמי חגיגה."
          },
          {
            "hint": "",
            "question": "4. מדוע העם היו נמנעים מלעלות לרגל?",
            "answer": "כי שם היו שני בני עלי חפני ופנחס סגני כהונה לאביהם שהיו לשמצה בעיני העם, ובזה מתגלה שבחו של אלקנה שאע\"פ כן לא נמנע הוא מלעלות מימים ימימה ונטל שכר כנגד כולם."
          },
          {
            "hint": "",
            "question": "5. מה פרוש לחנה יתן מנה אחת אפים?",
            "answer": "כאשר זבח אלקנה את זבח השלמים נתן לפנינה אשתו וכל בניה ובנותיה מנות, אולם לחנה נתן מהנתחים השמנים מאד, ומהנתחים שאין בהם שומן, כדי שתבחר מה שתרצה לאהבתו אותה, דאין שמחה אלא בבשר, ואשה בעלה משמחה, וגם משום שהשם סגר את רחמה הראה לה חיבה יתירה להפיג צערה."
          },
          {
            "hint": "",
            "question": "6. מדוע פנינה היתה מכעיסה את חנה?",
            "answer": "פנינה היתה לועגת לחנה ואומרת לה כלום קנית מעפורת לבנך הגדול או חלוק לבנך הקטן, ורבותינו אמרו שנתכוונה לשם שמים, כדי שתתאונן ויכאב לבה מקנאה. ואם כן מדוע נענשה ונ\"ל שהתכוונה ללעוג לה וממילא גם מועיל לה וגם בכוונה של התועלת הרבתה להרע לה מכפי הנדרש כמו פרעה שהרע לעם ישראל יותר מהנדרש. וי\"א שחשדה בחנה שאין תוכה כברה ולכן נענשה, שהחושד בכשרים לוקה בגופו."
          },
          {
            "hint": "",
            "question": "7. האם חנה אכלה ושתתה?",
            "answer": "לכאורה יש סתירה בפסוקים בפסוק ז' כתוב שהיא בכתה ולא אכלה ופסוק ט' כתוב שהיא אכלה ושתתה, ויש מקום לומר שלאחר שאלקנה מנחם אותה שהוא מחבב אותה יותר מעשרת הבנים שילדה לו פנינה, היא אכלה ושתתה מעט להחיות את נפשה."
          },
          {
            "hint": "",
            "question": "8. מדוע התעוררה חנה להתפלל בעצמה ולא סמכה על תפילת בעלה?",
            "answer": "כתב המלבי\"ם שעד עתה סמכה עצמה על תפילת בעלה הצדיק, ועתה שראתה שהוא מתייאש מן הרחמים, התעוררה להתפלל בעצמה."
          },
          {
            "hint": "",
            "question": "9. מהם הדברים שנתקבצו לעזרת חנה בתפילתה?",
            "answer": "ראשית היא עצמה היתה מרת נפש וה' שומע תפלת נשברי לב, שנית שהתפללה בכוונה שלימה אל ה' לבדו. ושלישית בכה תבכה ושערי דמעה לא ננעלו, ורביעית שהיא קיבלה על עצמה נדר שזה מועיל בעת צרה- שם."
          },
          {
            "hint": "",
            "question": "10. מה בקשה חנה מה'?",
            "answer": "ראשית שיראה בעניה וצרתה, שנית שיזכור זכויותיה וצדקותיה ובל ישכחה גם לאחר שתלד, ושלישית שייתן לה זרע חשוב לעמוד ולשרת לפני ה'."
          },
          {
            "hint": "",
            "question": "11. הרי כל הלויים מוכנים לשרת בבית המקדש ומהי נתינת חנה את בנה לה'?",
            "answer": "כתב שם שיש שני הבדלים בזה ראשית שהלויים היו פונים לפעמים גם לעסקים והוא יהיה רק לה', ודבר לא יהיה לו עם עסקי העולם, ושנית שהלוי עובד רק מבן עשרים וחמש שנה, והוא יהיה לשם כל ימי חייו."
          },
          {
            "hint": "",
            "question": "12. ומורא לא יעלה על ראשו- לפרש?",
            "answer": "י\"א שלא יפחד מבני אדם ויתמיד ביראת ה' כל היום עד שלא יצויר בלבו יראה מדבר זולתו, וי\"א שנדרתו בנזירות שהיא קדושה נוספת על קדושת הלוי."
          },
          {
            "hint": "",
            "question": "13. מדוע עלי חשב את חנה לשיכורה?",
            "answer": "עלי היה מביט בה ורואה את תנועות שפתיה, וקולה לא היה נשמע, ולכן חשבה לשיכורה, ולכאורה כך הדרך להתפלל בלחש כי ה' יודע תעלומות לב, וכתב המלבי\"ם שיש שתי מדרגות בענין התפילה, יש המתפלל בלי אמצעי אל ה' לבדו, ויש שני הבדלים ביניהם בסידור תפילתם: ראשית המתפלל לה' בלי אמצעי אין צריך להאריך בתפילתו מאחר ומבקש חסד וחנינה ולא מצד זכויותיו וטענותיו, ושנית המתפלל אל השם אין לו להשמיע קולו בתפילתו, לא כן השואל ע\"י אמצעים צריך להשמיע קולו כי המלאכים אינם יודעים מחשבות, והנה בימי עלי היו רגילים לשאול תפילתם ע\"י אמצעיים כי אנשי הדור לא היו ראויים לניסים והשגחה מיוחדת, לכן הרבו בתפילה ובקול רם, לא כן חנה, אך משום שהרבתה בתפילה ובזה לא יתכן להרבות בדברים, חשבה עלי לשיכורה."
          },
          {
            "hint": "",
            "question": "14. ומה בכך שחנה שיכורה?",
            "answer": "ראשית שיכור אסור להתפלל, וכאילו עובד ע\"ז, ושנית שיכור אסור לשהות במקדש בשיכרות."
          },
          {
            "hint": "",
            "question": "15. החושד את חברו בדבר שאין בו?",
            "answer": "נלמד מעלי שחשד את חנה כשיכורה, שצריך לפייס את חבירו, ולא עוד אלא שצריך לברכו ברכות ל\"א וכל זה רק לאחר שהנחשד מתנצל ומוכיח את הטעות, וכדברי חנה לעלי עד שיראה שצדקו דבריה."
          },
          {
            "hint": "",
            "question": "16. כיצד קבלה חנה את דברי עלי?",
            "answer": "בביטחון ותקוה קבלה חנה את דברי עלי שנאמרו בדרך נבואה, והיו דבריו אצלה כהבטחה שימלא ה' בקשתה, לפיכך היטיבה את לבה ואכלה כי קיותה לדברי הנביא, ורבותינו דרשו שחזר לה אורח כנשים ופירסה נדה ובזה ידעה כי נתרפאה."
          },
          {
            "hint": "",
            "question": "17. מנין לאכסנאי שאסור בתשמיש המטה?",
            "answer": "שנאמר וישכימו בבקר וישתחוו לפני ה', וישובו ויבואו על ביתם הרמתה וידע אלקנה את חנה אשתו, עכשיו כן מעיקרא לא – כתובות ס\"ה."
          },
          {
            "hint": "",
            "question": "18. מתי נפקדה חנה?",
            "answer": "בר\"ה נפקדה שרה, רחל וחנה, שהוא יום פקודת העקרות, אתיא פקידה פקידה אתיא זכירה זכירה, כחנה כתיב ויזכרה ה', ואתיא זכירה זכירה מר\"ה דכתיב שבתון זכרון תרועה- ר\"ה י\"א."
          },
          {
            "hint": "",
            "question": "19. מתי נולד שמואל? ומה משמעות שמו?",
            "answer": "כתב רש\"י שנולד לשישה חודשים ושני ימים מכאן היולדת לשבעה יולדת למקוטעים, ובשם שמואל יש שתי מילות- שאול מאל, כי מה' שאלתיו ולא ע\"י אמצעים."
          },
          {
            "hint": "",
            "question": "20. מדוע חנה ושמואל לא עלו למקדש בשילה יחד עם אלקנה ובני ביתו?",
            "answer": "הגם שהיה דרך היולדות לעלות בעצמן ולהביא קניהן, בכל זאת לא עלתה באשר חשבה שבכלל נדרה הוא שבפעם הראשון שתביאהו ויראה פני ה', לא ימוש משם ולא ישוב עוד לביתו, ועדיין היה רך מדי, ואלקנה שמע את נדרה עכשיו בפעם הראשונה והיה יכול להפר אותו ביום שמעו, אבל הוא הקים אותו ואמר לחנה עשי הטוב בעיניך, שיהיה נתון לה' כל ימי חייו."
          },
          {
            "hint": "",
            "question": "21. כיצד העלתה חנה את שמואל לבית ה'?",
            "answer": "בשלושה פרים, מהם לאכול ומהם לזבוח לה', וכן איפא אחת קמח, לאכול ולהקריב ממנה מנחה, וכן נבל יין לשתות ולהסיק ממנו, לפיכך אמר וישחטו את הפר ולא אמר פרים, רוצה לומר הפר שהקריבו לה'- רד\"ק."
          },
          {
            "hint": "",
            "question": "22. והנער נער- לבאר?",
            "answer": "י\"א שהיה נער חריף יודע בין טוב לרע, כמו המנער הפסולת מן הפשתן, וי\"א נער קטן ורך השלימה הנקתו ולכוף עשרים וארבע חדשים, ומיד העלתו לבית ה'."
          },
          {
            "hint": "",
            "question": "23. מדוע חנה מבקשת מעלי לקחת את שמואל?",
            "answer": "לכאורה הלוי לא יכנס לעבודה כי אם בן כ\"ה שנה ומעלה, ולזה אמרה חנה כבקשה שישמע דבריה וימלא בקשתה וישים עיניו עליו, מכמה טעמים- ראשית כי הנער הזה נולד ע\"י התפילה שהתפללתי בבית הזה, ונתנה לו על זה ג' סימנים- אני האשה הניצבת עמכה ואתה עזרתני בתפילתך, וכן הזכירה הזויות שבהם התפללה, וכן תפילתי שהיתה משונה מיתר התפילות הנהוגים בימים ההם, ע\"י אמצעים, ואם כן כיון שנולד באמצעות התפילה של הכהן ובמקום הנבחר, ראוי הוא לעמוד לפני הכהן בבית הזה, ושנית שלידתו לא היתה בדרך טבעי רק ע\"י נס גמור, שלא נעשה בחנה שום שינוי בגוף וזה אות כי בהשגחת ה' ועזוזו היה הדבר יען שהנולד מוכן להיות איש אלוקים מן הבטן, ושלישית כל בקשתי התמלאה בשלימות, ורביעית שתיכף נתן ה' שאלתי ולא עבר זמן מן התיפלה עד שנפקדתי, שזה אות שהתפילה גרמה, וחמישית שה' נתן לי שאלתי בלא אמצעי רק בחסד עליון, שישית וגם נדרתי בעת שהתפללתי שכל חייו יהיה שאול לה'. ורבותינו דרשו שהורה הלכה בפני רבו שעלי שלח לקרוא לכהן לשחוט הפר, ושמואל אמר ששחיטה כשרה בזר, ועלי שאל אותו מנין לך, וענה לו, ואמר לו יפה אמרת אבל חייב אתה מיתה, ובאה חנה וצווחה לפניו- ברכות דף ל\"א."
          },
          {
            "hint": "",
            "question": "24. וישתחוו שם לה'- מי השתחווה?",
            "answer": "י\"א שעלי השתחווה לה' לתת לו תודה כששמע את דברי חנה, וי\"א ששמואל השתחווה, כי לימדוהו זה לחנכו לעבודת ה' יתברך, וי\"א שאלקנה השתחווה כנוטל רשות לצאת מבית ה'."
          }
        ]
      },
      "ב": {
        "": [
          {
            "hint": "",
            "question": "1. מדוע לא נאמר ותשר חנה או ותתפלל חנה רק ותתפל חנה דאין כאן רק הלל ושבח שיר וזמרה?",
            "answer": "ותירץ המלבי\"ם דבשעת הפסוקים הראשונים סידרה חנה שבחו של מקום, ורק בפסוק האחרון היה עיקר תפילתה וכמו שאמרו חז\"ל לעולם יסדר אדם שבחו של מקום ואח\"כ."
          },
          {
            "hint": "",
            "question": "2. כיצד פתחה חנה בשירה זו?",
            "answer": "שלוי עולם המתגאים וענוי ארץ ושפלים, הרי הקב\"ה רואה הכל ומשפיל גאים ומגביה שפלים, כמו שהיה עושה ועל פנינה צרתה, עלץ לבי בה', לבי שהיה עצב עתה עלץ ושמח, וקרני שהיתה שפלה שלא היה לי להרים ראש לפני צרתי עתה רמה בהבטחת עלי, רחב פי על אויבי בהולדת בני, כי עד עתה הייתי כשה נאלמה לא תפתח פיה, ועתה רחב פי על אויבי להשיב אמרים, כי שמחתי בישועתך, שמחתי היא על אשר בא התשועה ממך בדרך נס ופלא, יש די בזה להשיב אומרים."
          },
          {
            "hint": "",
            "question": "3. אין קדוש כה'- מה בין קדושת האדם לקדושת הבורא?",
            "answer": "גדר הקדושה של כל קדוש הוא ההפרשה וההבדלה מן החומריות, וגדר קדושת הבורא שהכל בך וממך הכל ואין בלתך כי זולתך הכל אפס, וכלם בטלים במציאותו, ואפילו המלאכים שהם נבדלים ונקיים מחומר, לא ימצא בהם מי שהוא קדוש ונבדל כמו ה' יתברך, כי כל הנמצאים הנאצלים והנביאים והנעשים אין להם קיום רגע בלעדי רצונו ושפעו והשגחתו ודבקותו בהם, והוא הממלא את כולם וסובב את כולם להחיותם ולקיימם ולתת להם מציאות."
          },
          {
            "hint": "",
            "question": "4. אין צור כאלוקינו- איך ייתכן שה' ישנה את הטבע שהוא עצמו ברא?",
            "answer": "משלמות האומן העושה כלי מעשה מושלם בתכלית התיקון שלא יצטרך שוב אח\"כ לשנותו ולתקנו שנית, שזה מורה על חסרון במלאכתו, ואם כן אחר שברא ה' את העולם והטבע, וייסד אותם על פי חוקים קבועים בלתי משתנים, איך ייתכן שה' ישנה הטבע לעשות אות או מופת או להציל המושגח מאתו הפך הטבע, ועל זה משיבה חנה אין צור כאלוקינו, שאינו דומה לשאר היוצרים, שידם מסולקת מהכלי שיצרו והכלי מתקיים בעצמו, אצל ה' אין ידיו מסולקות מן הבריאה, רק עוסקות בה תמיד, ואם יסלק ידיו רגע תופסק המציאות כולה, לכן לפעמים יקיימהו ע\"י חוקי הטבע הקבועים, ולפעמים ע\"י חוקים אחרים בחיריים שהוא הנס, כי באמת גם הטבע הוא נס מתמיד והשגחה מתמדת, וגם אצל חנה עשה ה' מופת שהיתה עקרה וילדה."
          },
          {
            "hint": "",
            "question": "5. אל תרבו דברו גבוהה גבוהה- לבאר?",
            "answer": "אל תרבו לדבר גבוהה גבוהה ודבר חזק בעבור מה שתראו שהגיע לכם מהטוב או שראוי להגיע מצד כוחכם ועוצם ידיכם או רוב הצלחותיכם או חולשת שכנגדכם או רוע הצלחתכם, כי ה' לבדו יודע העתידות, ולא נתכנו המעשים לאיש אשר יחשב לעשותם, כי הוא לבדו יכול על כל אשר יחפץ, וממנו יצאו פעולות הפכיות עד שקשת גיבורים יושברו והנכשלים כפויי הכוח יאזרו חיל, כימי מתיתיהו כהן גדול, וזה בעניין גבורה וחולשה, ובענין העושר והעוני אותם שהיו שבעים מתחילה ירדו מנכסיהם עד שישכרו בעברו פת לחם, ואותם שהיו רעבים מתחילה ונשכרו, חדלו להשכיר עצמם ומלטרוח על טרפם, כי היו שבעים ברצון הבורא יתברך, ובעניין הבנים מי שהיתה עקרה כמוני ילדה שבעה, ומי שהיתה רבת בנים כצרתי פנינה עתה אומללה נכרתה, שמתו בניה."
          },
          {
            "hint": "",
            "question": "6. ה' ממית ומחיה מוריד שאול ויעל- לבאר?",
            "answer": "י\"א ברומז לצרות ולרווחות, וי\"א דרומז לגמול הצדיקים ולעונש הרשעים בנפשותיהם, וי\"א דאמרה פסוק זה בדרך נבואה על תחיית המתים לעתיד לבוא, וי\"א דרומז על חנה ופנינה."
          },
          {
            "hint": "",
            "question": "7. וכסא כבוד ינחילם- לבאר?",
            "answer": "יש הדרגתיות בישועות בשם- בהתחלה מקים מעפר דל וגם את האביון שהוא גרוע מן הדל ירים מן האשפה שהיא שפלה יותר מן העפר, ולא לבד שמקים אותו מנפילתו אלא מרימו בהרמה וגדולה להושיבו עם נדיבים ולא זאת לבד אלא גם כיסא כבוד ינחל שיושיבו על כיסא כבוד שהוא כס מלוכה, ותהיה המלכות לו ולנחלה לבאים אחריו. והרלב\"ג כתב שזה עולה על שמואל, שחנה היתה דלה מן הבנים ונתן לה ה' יתברך בן שסופו להיות מושל בישראל ממשלת נכבדת."
          },
          {
            "hint": "",
            "question": "8. רגלי חסידיו ישמור- לבאר?",
            "answer": "אפילו בשביל צדיק אחד העולם מתקיים, שנאמר וצדיק יסוד עולם, ר' חייא אמר דנלמד מכאן דכתיב רגלי חסידיו ישמור- יומא ל\"ח וי\"מ כיון שיצאו רוב שנותיו של אדם ולא חטא, שוב אינו חוטא- שם, מאחר ואין קיום לשום נמצא בעולם מעצמו רק ע\"י השגחת ושמירת ה', החסידים יש להם קיום ולא ימעדו, והרשעים שאינם מושגחים יכרתו, כי לא בכוח יגבר איש אלא כפי רצון ה'."
          },
          {
            "hint": "",
            "question": "9. מהם חמשת הדברים שהתפללה חנה על בנה?",
            "answer": "כתב המלבי\"ם בשם מורנו הרב יצחק אברבנאל ראשית שיחתו מריביו שהם פלשתים, היינו שישברו אויביו, שנית בעבור שמואל ה' ירעם בקול גדול, היינו יעשה רעם בשמים לבהלם וכמו שנאמר לקמן פ\"ז פסוק י' וירעם ה' בקול גדול על פלישתים במלחמה הראשונה שנלחם שמואל בפלישתים, שלישית מבקשת חנה ששמואל יהיה שופט בכל ארץ ישראל, רביעית בעת שימליך את שאול על ישראל ייתן ה' עוז למלך להושיע את ישראל, וחמישית עת ימשח אח\"כ את דוד בשמן המשחה ירים ה' קרנו."
          },
          {
            "hint": "",
            "question": "10. מהו ההסבר הנבואי שבתפילת חנה?",
            "answer": "הרד\"ק הביא מדברי יהונתן בן עוזיאל שתרגם וצליאת חנה ברוח נבואה, ומבאר כך שחנה אמרה כי כל עניניי העולם וצרכי בני אדם תלויים ביד הבורא יתברך וברצונו, והוא משגיח בכללים ובפרטים ועושה בהם כרצונו, ואפילו אם יראה לבני אדם שיעשה להם דבר שאינו על רצונם וחפצם, יש להם להתפלל אליו בכל נפשם, כמו שעשיתי אני חנה, והוא יתן להם בקשתם ורצונם בכל דבר שיהיה חפצם וצרכם, כי השגחתו בתחתונים כמו בעליונים, ואם יהיו ישראל בצרה ובגלות תחת האומות הנמשלים לאשה שילדה בנים הרבה, והיא מתגאה בהם ושמחה ומתאדרת עליהם בכל עת, שתתגבר האשה הרבה בבנים להצר ולהרע לעקרה, והיא כנסת ישראל הנמשלת לאשה עקרה שיולדת מעט בנים כדכתיב בישעיה פרק נ\"ד רני עקרה לא ילדה, אפילו שיהיה לה מעט בנים לזאת העקרה, עוד יבוא זמן שתהיה גם היא רבת בנים , בעת שישובו אל ה' בכל לבם ויתפללו אליו בגלותם וצרתם, וזה מורה על ביאת משיחנו וענין תשועת ישראל בשובנו לארצנו במהרה בימינו, ומיתת הנועדים עם גוג ומגוג, כי תהיה בהם מהומה גדולה, וישראל ינצלו הטובים שבהם."
          },
          {
            "hint": "",
            "question": "11. מנין למשמש לפני ת\"ח כמשמש לפני השכינה?",
            "answer": "לאחר שאלקנה וחנה חזרו לביתם, והשאירו את שמואל בידי עלי לחנכו לעבודת ה', אומר הפסוק והנער היה משרת את ה' את פני עלי הכהן, ואומר רש\"י מכאן ראיה."
          },
          {
            "hint": "",
            "question": "12. מה היה חטאם של בני עלי?",
            "answer": "הכתוב מכנה אותם בני בליעל לא ידעו את ה'. שפרקו עול שמים מעליהם ורודפים אחר הזוללות, ובעניין זבחי ה' חטאו נגד העם ונגד ה', חטאם נגד העם מלבד מתנות כהונה חזה ושוק מבשר השלמים, היו שולחים את נער הכהן ולוקחים ע\"י במזלג בעל שלש שיניים מבשר השלמים שבשלו ישראל, והיה זה חמס וביזיון לקורבנות שלקחו על צד רדיפת התאוות. והיו לוקחים כמות של שלוש חתיכות שלא ניתנת למחילה, בין משור גדול ובין מגדי הקטן, וכן לא חילקו בין עני לעשיר את כולם חמסו בשוה, ולא נתנו להם מתנות כהונה מאת ה' יתברך אלא לתכלית שיחזקו בתורת ה', מצד שלא יצטרכו לטרוח במזונם, ועשו רעה גדולה יותר מזאת, שקודם שקרבו מתיחי השלמים לכהנים ולישראל והם החלבים וזריקת הדם היו חוטפים להם בחוזקה מבשר הזבח הצלי תחת הבשר המבושל ששמו להם לחק לקחת מזבחי ישראל יותר על מה שהיה ראוי להם, והנה שמו שולחנם קודם לשולחן גבוה, כאילו היתה עבודת ה' לשווא, והיה עיקר כונתם למלא בטנם, ובזה ניאצו את קרבן ה'."
          },
          {
            "hint": "",
            "question": "13. האם שמואל למד ממעשי בני עלי?",
            "answer": "הכתוב מספר בשבח שמואל שהיה רך בשנים ולא למד ממעשי בני עלי להתעסק באכילה ובשתיה ובתענוגי העולם אלא משרת לפני ה', היה עוסק בתלמוד תורה, ולדעה את ה' וללמוד את עבודת הלויים בשיר בפה ובכלי, וכל זה הוא עבודת ה', וכן היה לבוש אפוד בד לשמו שהוא נבדל לעבודת ה' יתברך, וכן דוד כשהיה בעבודת האל לפני הארון היה חגור אפוד בד, ואמו יהתה עושה לו מעיל קטן שנה בשנה, ועליו היה חגור האפוד בד, והמעיל היה דרך הנזירים ועובדי ה' בקדושה."
          },
          {
            "hint": "",
            "question": "14. מהי ברכת עלי לאלקנה וחנה אשתו?",
            "answer": "אחר שראה ששמואל מוכן לרוח ה'. ואמר להם שהבן הזה אינו מיוחד לביתה רק לה', ברך אותם שייתן להם זרע אחר מיוחד לבית, ונתקיימה ברכת עלי ונולדו להם שלושה בנים ושתי בנות שהיו צריכים להם שישרתום לעת זקנתם, ומה שכתוב לעיל עד עקרה ילדה שבעה והוא לשון ריבוי ולא מספר מדויק."
          },
          {
            "hint": "",
            "question": "15. מפני כעס הבנים הזיקנה קופצת על האדם- מנין?",
            "answer": "ועלי זקן מאוד ושמע את כל אשר יעשון בניו לכל ישראל- תנחומא חיי שרה."
          },
          {
            "hint": "",
            "question": "16. אשר ישכבון את הנשים הצובאות פתח אוהל מועד- לבאר חטאם בזה?",
            "answer": "נחלקו חז\"ל בזה י\"מ שחטאו כפשוטו, וי\"מ שמתוך שביזו קודשי שמים וגם השהו מאת קני הנשים מהקריבם, והיו צובאות היינו מתאספות צבא רב בפתח אוהל מועד שלשם הביאו קניהן, ולא היה להן מלון ושכבו אנשים ונשים לפני חצר המשכן ביחד, וע\"י כך הגיעו לפעמים לדבר עבירה, כי הכהנים לא השגיחו על העם לקדשם ולשמרם כראוי, וי\"מ שחטאם היה שביטלו את בעליהן מפריה ורביה ע\"י השהיית נשותיהן."
          },
          {
            "hint": "",
            "question": "17. כיצד עלי מוכיח את בניו על השמועה ששמע על מעשיהם הרעים של בניו?",
            "answer": "כתב המלבי\"ם מצד אחד תפס שהקול אמת שעשו כזאת, ועל זה אמר למה תעשון כדברים האלה, ותפס כ\"ף הדמיון כלומר אף אם לא הרעותם לעשות ככל ספור ההמון בהכרח עשיתם כדברים האלה- היינו הדומים לאלה, ולא תוכלו להכחיש שהכל שקר, כי הלא אנכי שומע את דברים רעים מאת כל העם, ואם היה זה עלילת שקר לא ייתכן שלא ימצא מי שילמד עליכם זכות, ומצד שני גם אם הקול שקר הוכיחם על לא טובה השמועה, ויש בזה חילול השם."
          },
          {
            "hint": "",
            "question": "18. כתוב כי לא אחפוץ במות המת כי אם בשובו מדרכו הרעה- ומדוע בבני עלי כתוב כי חפץ השם המיתם?",
            "answer": "כתב הרד\"ק כי בוחן לבבות יודע האמת, וראה בבני עלי כי לא היה לבבם שלם, ואפילו ישמעו לקול אביהם ויסורו מדרכם הרעה, ידע כי לא יעשו זאת בכל לבם לפיכך חפץ שלא ישמעו לקול אביהם ויעשנו וימותו ברשעם, כדי שיאמרו בני אדם רשעים היו אלה וראויים לעונש הזה, ויצדיקו עליהם את הדין. ובגמ' נידה ד, ע' תרצו כאן קודם גזר דין כאן לאחר גזר דין, לאחר גזר דין ימנע ממנו דרכי התשובה- היינו שלא יסייע לו בהארה אלוקית להעיר לבבו ולהטותו אל הטוב רק יניחו אל בחירתו לגמרי, שאם אביהם היה מוכיחם קודם גזר דין, היו מוצאים סיוע מן השמים להעיר לבבם והטותו אל הטוב ולשמוע בקול אביהם ולשוב מעוון."
          },
          {
            "hint": "",
            "question": "19. מנין ששמואל נולד מהול?",
            "answer": "דכתיב והנער שמואל הולך וגדל וטוב- אבות דר\"נ פ\"ב מ\"ה, ונראה דלמדו מן התבה טוב, כדאיתא במשה ותרא אותו כי טוב הוא- שנולד מהול- שמו\"ר א' כ'."
          },
          {
            "hint": "",
            "question": "20. ושמואל הולך וגדל וטוב גם עם ה' וגם עם אנשים- לבאר?",
            "answer": "הולך וגדל בחכמה ויראת ה', וככל שגדל כן היה מטיב דרכיו, והיתה דעתו מעורבת עם הבריות ומקובל להם, וסמכו כאן לומר שהיה מקובל גם לבני עלי ולא חשדוהו שהוא המביא דיבתם רעה אל אביהם- מצודת דוד."
          },
          {
            "hint": "",
            "question": "21. מי היה הנביא שהגיע לעלי ומה נבואתו?",
            "answer": "אמרו חז\"ל שהיה אלקנה, ולא מצינו לו נבואה במקום אחר, ואמר כי ידוע לכל שנגלה ה' אל בית אביך אהרון ומשה שהיו נביאי השם במצרים, בזמן שהיו משועבדים לפרעה ועוד היטבתי עמו שבחרתי בו לכהן לי, להקריב קורבנות, להקטיר קטורת וללבוש בגדי כהונה הקדושים, ונתתי לו שכרו מן האישים כאילו השם ויתר מחלקו שלא ינתנו על האש, רק הכהנים יאכלום ואכילתם תהיה כזאת כאילו הוקרבו על האש, ולמה תבעטו בזבחי ובמנחת, כי המבזה דבר בועט בו ברגלו, כמו וישמן ישורון ויבעט, ומדוע לא גערת בבניך ולא מנעתם מעשות הרעות ורואים עד כמה אהבת הבנים מקלקלת השורה, וגם השתתפת עמם ברעתם שאי אפשר שלא היה עלי אוכל ממה שהיו בניו אוכלים, זבחי ישראל הובאו לרצות ולא כדי להשמין אתכם וכלשון הפסוק להבריאכם מראשית כל מנחת ישראל, הנה עד עתה חשב ה' שאתה ובני ביתך תלכו בדרכי להיות צדיקים ההולכים לפני ה' תמיד וע\"י כך תתקיימו בגדולה עד עולם, אולם עתה שלא עשיתם כפי שחשבתי וסרו בניך מעבודתי, חלילה לי להיות בריתי אתם, כי מכבדי אכבד, ובוזי יקלו, כאשר השגחתי סרה מאתם ולא אכבדם ממילא יקלו מאליהם, וכמו פנחס שכיבד את ה' בקנאו את קנאת ה' התברך בשטים, לזה השיב לו הכהונה הגדולה בימי שלמה, כי היה צדיק כהן גדול מבני פנחס תחת אביתר שהיה מבית עלי."
          },
          {
            "hint": "",
            "question": "22. מה היה עונשו של עלי?",
            "answer": "ראשית שיוקח כבודו, ושיהא דל מעושרו ופרנסתו, ושלישית קיצור ימי בניו כדכתיב ולא היה זקן בביתך כל הימים, ולא ימותו קטנים אלא בהיותם אנשים, בדרך שיראו שפלותם ודלותם בעבודת הכהונה, ויכלו עיניהם בראותם הגדולה שהיתה שייכת להם בידי אחרים."
          },
          {
            "hint": "",
            "question": "23. מתי יתקיימו שלושת הקללות על בית עלי?",
            "answer": "לא יהיה זקן בביתך יתקיים תיכף, כדכתיב וזה לך האות אשר יבוא אל שני בניך חפני ופנחס ביום אחד ימותו שניהם, ובזה תדע שיתקיימו כד דברי הנבואה, ושתי הקללות הראשונות יתקיימו בימי דוד, שאז נסתלק אביתר מן הכהונה שהוא מבית עלי ונכנס צדיק מבית פנחס תחתיו שהוא נאמן לאלוקיו כדכתיב ביחזקאל מ\"ד פסוק ט\"ו והכהנים בני צדוק אשר שמרו את משמרת מקדשי בתעות בני ישראל מעלי, ומעשיו יהיו כאשר לבבי ובנפשי יעשה מעשיו ועבודתו לא יהיו כפי הציווי החיצוני לבד, רק יהיו כפי הכונה האלוקית ומחשבותיו שכונת המצוות היא להרבות כבוד ה', ולהתקדש בקדושתו והיא נפש המצוות ונשמתם הפנימית, כי המעשה לבדו הוא גויה המרית להנפש הזאת שהיא הכוונה המחשבית, ואבנה לו בית נאמן- היינו קיים, והתהלך לפני משיחי בימי דוד."
          },
          {
            "hint": "",
            "question": "24. וכל הנותר בביתך יבוא להשתחוות לו- בעד אגורת כסף- למה?",
            "answer": "כל הנותר מבית עלי יבוא להשתחוות לכהן הגדול בעד אגורת כסף וכיכר לחם, ויבקש שישימהו במשמרת כהונה בעבור דבר מועט שיגיע לו מהתועלת בשביל הכהונה ההיא, והיא מעה כסף וכיכר לחם, וזהו העונש הראוי לבית עלי תחת לקחם אשר לא להם להשמין עצמם, ויסיר ה' יתברך מהם מה שראוי להיות להם, בדרך שלא ישאר להם כי אם מעט, יוכלו לחיות ממנו, בדוחק- הרלב\"ג."
          }
        ]
      },
      "ג": {
        "": [
          {
            "hint": "",
            "question": "1. מדוע בחר ה' את שמואל לנבואה?",
            "answer": "כתב המלבי\"ם בזה שש סיבות:<br>א. מצד זכות שמואל שהיה משרת את ה' מתמיד בעבודת הקדש, והיה לפני עלי קודם לו במדרגה אל הקודש פנימה.<br>ב. מצד מיעוט מציאות הנבואה, כי דבר ה' היה יקר בימים ההם, וזה מראה שלא היו אנשי הדור ההוא מוכנים שתחול עליהם רוח ה', ושפע האלוקי תחשוק בטבעה לרדת אל המוכנים, ובעת לא תמצא איש מוכן לקבל השפע הזאת, תדמה כנחל מלא על גדותיו אשר אין לו מקום להגיר מימיו, שאז עת ימצא פרץ קטן, יפרוץ בשטף כביר ובכח חזק וימלא כל אפיקיו סביב סביב וימלא בקעות ושדות, כך גם שפע הקדש עת מצאה פרץ קטן שהוא שמואל שהיה מוכן אל השפע, אז באתהו פתאום בשפע רב על נזלה גם סביביו.<br>ג. בו ביום בא איש האלוקים אל עלי ורצה ה' לתכוף החזון הזה אל החזון הראשון.<br>ד. מצד עלי שירד אחורנית בין במעלותיו הנפשיות ובין בתכונותיו הגופניות שעיניו החלו להיות כהות משיבה וזקנה שקפצה עליו ברשעת בניו, והיה מוכרח אורו של שמואל לזרוח, וכדברי חז\"ל עד שלא שקעה שמשו של עלי זרחה שמשו של שמואל- קידושין דף ע\"ב.<br>ה. שמואל נמצא מוכן שיתגלה אליו אור הגדול הזה, אם מצד הזמן שהיה בסוף הלילה, שאז הנפש נקיה מרעיונות היום, והמוח וכלי המחשבה הטהרו מן האדים אשר יאפיל זוהרם בתחילת הלילה.<br>ו. גם מצד עצמו נמצא שמואל מוכן, דמה שכתוב בפסוק ששמואל שכב בהיכל ה', וקשה שאסור לזר להיכנס לשם, וגם בן לוי יהיה- מבחוץ לבן צ\"ל ששכב שכיבה מחשבתית, שרעיוניו היו שוכבים ומעיינים בהיכל ה' אשר שם ארון אלוקים, בעיניני ההיכל והארון ורוחניותם."
          },
          {
            "hint": "",
            "question": "2. מדוע לא הבין שמואל בשלוש פעמים כי ה' קורא אליו?",
            "answer": "כתב רש\"י שעדיין לא היה מכיר עניין קול נבואה, וכתב הרד\"ק כי עדיין לא ידע את השם ולא נגלה אליו דבר ה' בנבואה, לפיכך קם שלוש פעמים אל עלי בטרם ידע, ועלי הבין בפעם השלישית שה' קורא אליו, ובשתי הפעמים הקודמות חשב עלי כי נדמה לו לשמואל כי אדם קורא אותו מתוך שינתו, והרי לא היה שם שום אדם על כן הבין בפעם השלישית כי קול מלאך ה' היה."
          },
          {
            "hint": "",
            "question": "3. איזה סוג של נבואה הגיעה לשמואל?",
            "answer": "כתב המלבי\"ם בארו החוקרים האחרונים שהנבואה תבוא לפעמים משכלת, במה שיושפע ידיעה ברורה על שכל הנביא, ופעמים תבוא מדומה, ע\"י צורות שיראה כוח המדמה, ופעמים תבוא מוחשת ע\"י קול שיגיע לאוזן הנביא או צורות נוראות אשר יראום בעיניהם בפועל, ומזה המין האחרון היה הקריאה שקרא ה' לשמואל, כדי שלא יעלים הנבואה מעלי, ונבואה זו לא באה לשמואל בתורת שליחות רק בתורת הודעה בלבד, שאם היה בא אליו בתורת שליחות הלא מוכרח להגידה אך עלי, כי נביא הכובש נבואתו חייב מיתה בידי שמים, ולמה הוצרך עלי להשביעו עד שהגיד לו."
          },
          {
            "hint": "",
            "question": "4. מדוע ה' קרא פעמיים שמואל שמואל?",
            "answer": "וכן מצינו באברהם ובמשה כן, והטעם כדי לעורר גם החלק הרוחני וגם החלק הגשמי שבאדם שיהיו מוכנים אל הדבר, ובמצודת ציון כתב כדי לזרז הנקרא וי\"א דהוא לשון חובה."
          },
          {
            "hint": "",
            "question": "5. מה היה תוכן הנבואה?",
            "answer": "כתב הרלב\"ג הנה הודיעוהו ה' יתברך הרע העתיד לבוא על עלי וישראל בעת מלחמת פלישתים שמתו בה רבים מישראל ולוקח ארון האלוקים ומתו חפני ופנחס, והרע העתיד לבוא לנוב עיר הכהנים כי מתו בה בית עלי מלבד אחימלך והכהנים על יד שאול."
          },
          {
            "hint": "",
            "question": "6. מנין לגזר דין שיש עמו שבועה שאינו נקרע?",
            "answer": "שנאמר לכן נשבעתי לבית עלי אם יתכפר עוון בית עלי בזבח ובמנחה עד עולם."
          },
          {
            "hint": "",
            "question": "7. איך ענש ה' את האנשים צאצאי בית עלי שלא חטאו מפני חטא אבותיהם?",
            "answer": "אמר רבא במסכת ר\"ה דף י\"ח בזבח ומנחה אינו מתכפר אבל מתכפר בתורה ואביי אמר שמתכפר בגמילות חסדים, וכתב הרלב\"ג כי זה העונש לא היה למי שלא ידע את ה' מהכהנים שהוא אוחז את חטא אבותם, אמנם מי שהתעסק מהם בידיעת ה' יתברך ינצל מזה העונש."
          },
          {
            "hint": "",
            "question": "8. קללת חכם אפילו על תנאי היא באה- מנין?",
            "answer": "מעלי שאמר לשמואל כה יעשה לך אלוקים וכה יוסיף אם תכחד ממני דבר, ואע\"ג דכתיב ויגד לו שמואל את כל הדברים ולא כיחד ממנו דבר, ואפילו הכי כתיב ולא הלכו בניו בדרכיו- מסכת מכות דף י\"א."
          },
          {
            "hint": "",
            "question": "9. מדוע היה צריך לכפול הנבואה אל עלי באותו יום ע\"י אלקנה ושמואל?",
            "answer": "כי בעת שניבא אלקנה היה עדיין גזר דין שאין עימו שבועה והיה לו עוד רפואה ע\"י תשובה ומעשים טובים לא כן עתה שכולם מקללים את בניו וכבודם נהפך לקלון בעבור מעשיהם, לכן כיון שלא הוכיחם בגערה ולא שבו זה גרם לגזר דין שיש עמו שבועה."
          },
          {
            "hint": "",
            "question": "10. מדוע שמואל לא רצה להגיד הנבואה לעלי? ומנין ידע עלי שנתנבא?",
            "answer": "שמואל פחד לבשר לעלי את הבשורה הקשה ולכן לא הגיד זאת לעלי תיכף בלילה, ושכב עד הבקר, ובבקר פתח את דלתות בית ה', ועלי הבין שהיה איזה חיזיון על ביתו באשר בא אליו אלקנה באותו יום ולב יודע מרת נפשו, ולכן הכריח את שמואל לספרו לו הכל דאם לא כן תבוא עליו רעה, ושמואל הגיד לו את כל הדברים, ועלי הצדיק וקיבל עליו את הדין."
          },
          {
            "hint": "",
            "question": "11. כיצד ידעו כולם שנאמן שמואל לנביא?",
            "answer": "סיפר הכתוב במעלת שמואל ג' מדרגות, ראשית- מצד עצמו שה' עמו, שהיה רוח הקודש שוכן עליו בתמידות, ולא הפיל מכל דבריו ארצה, וכל מה שהיה אומר היה מתקיים על ידי ה', ואפילו דברים שהיה אומר שלא ברוח נבואה, וזה ידעו כל ישראל כי נאמן שמואל לנביא ה', שנית- לא היה נביא רק לצורך עבודתו העצמית כרוב הנביאים שחל עליהם הרוח להשכילם ולהודיעם אמיתות באלוקות ובהנהגה, רק היה נביא לכל ישראל, שלישית- בשאלה הבאה."
          },
          {
            "hint": "",
            "question": "12. מדוע כפל הכתוב בכפל לשון שה' נגלה לשמואל?",
            "answer": "כתב המלבי\"ם שהיה שפע נבואתו רב כל כך, עד שמרוב השפע עברה הנבואה בהאצלה גם על בני הנביאים הקטנים ממנו, ורק שהיתה נבואתם קטנה ממנו, שאצלם היה רק מראה כברק המתראה וחוזר ומתעלם, מה שאין כן על שמואל נגלה בגילוי גמור."
          }
        ]
      },
      "ד": {
        "": [
          {
            "hint": "",
            "question": "1. האם שייך לצוות לצאת מלחמה שידוע מראש שינגפו בה?",
            "answer": "שמואל מצווה את ישראל בדבר ה' לצאת להילחם בפלישתים ולהינגף לפניהם לפי שהיו ענושים וחייבים את המשפט הזה- הרד\"ק, וי\"מ שיצאו מעצמם ולא שאלו בה' עם היות אצלם אורים ותומים ונביא- איך יתנהגו בעניין המלחמה הזאת, ובזה נתקיים מה שאמר איש האלוקים לעלי ומה שאמר לו שמואל- הרלב\"ג."
          },
          {
            "hint": "",
            "question": "2. היכן נערכה המלחמה?",
            "answer": "בשדה המערכה שהוא מקום ממוצע בין ב' המחנות אשר יגבילו הלוחמים ביניהם ללחום שם פלישתים חנו באפק וישראל באבן העזר, ונתפשטה המלחמה וישראל הוכו ע\"י פלישתים, ונפלו ממנו בשדה המערכה כארבעת אלפים איש, ובכל זאת לא היה מפלה גמורה, כי לא נסו איש לאוהליו רק שבו אל המחנה על דעת להילחם שנית."
          },
          {
            "hint": "",
            "question": "3. מדוע לקחו פלישתים עתה את הארון מה שלא עשו כן בשום פעם?",
            "answer": "כתב המלבי\"ם כמה טעמים:<br>א. ישראל אז היו רעים וחטאים עובדי עבודה זרה ופסל מיכה היה ביניהם כל זמן היות בית ה' בשילה ושמואל לקמן פ\"ז אמר להם הסירו את אלוקי הנכר, ובכל זאת חשבו את עצמם צדיקים עד ששאלו למה נגפנו ה', וזה העלה חמת ה' בם.<br>ב. בהיות טועים שהם צדיקים חשבו שבהכרח יציל אותם ארון ה' וישמרם מיד פלישתים, וזו מחשבת דופי, כי ברית הארון אינו תכלית לעצמו רק בעבור ישמרו את הכתוב בו.<br>ג. חטאו במה שהוציאו את הארון מקודש הקודשים בלא רשות גבוה, ולא שאלו לשמואל ולא לאורים ותומים אם יעשו זאת.<br>ד. נשבה הארון בחטא בני עלי שעליהם היתה מידת הדין מתוחה."
          },
          {
            "hint": "",
            "question": "4. ושם שני בני עלי עם ארון ברית האלוקים- לבאר?",
            "answer": "קרוב ה' לכל אשר יקראוהו באמת, ולולי העוונות לא היו נופלים, ומפני זה אמר ושם בני עלי עם ארון וגו' להודיע שהם גרמו למכשלה, וכדי שיבואו למלחמה היתה סיבה מאת האלוקים ששאלו זקני ישראל את הארון, והם גרמו את המכשלה עם עוונות ישראל הבאים למלחמה כי היו בהם עובדי עבודה זרה."
          },
          {
            "hint": "",
            "question": "5. איזה ארון היה יוצא למלחמה?",
            "answer": "נחלקו רבותינו ז\"ל בזה, מסכת ב\"ב דף י\"ד י\"א כי לוחות ושברי לוחות מונחין בארון, וי\"א ששברי לוחות היו מונחים בארון לבדו, וכתב הרד\"ק שהפסוקים מוכיחים כי הלוחות השלמות היו בזה הארון שהביאו במחנה."
          },
          {
            "hint": "",
            "question": "6. מדוע הריעו ישראל תרועה גדולה בבוא הארון?",
            "answer": "הם הריעו תרועת נצחון באשר חשבו כי כמו שניצח את האויבים בעת נכנסו לארץ וצרו על יריחו כן ינצח גם עתה, וגם בזה חטאו, כי במלחמת יריחו ציווה ה' בל יריעו ובל ישמיעו את קולם עד עת נפילת החומה שהוא עת ניצחון, אבל קודם לכן לא יריעו רק ישאו עיניהם אל ה' לבקש תשועתו מיני צר והם לא עשו כן."
          },
          {
            "hint": "",
            "question": "7. מדוע יראו פלישתים מקול התרועה?",
            "answer": "למרות ששני המחנות היו רחוקים זה מזה שמעו פלישתים את קול התרועה למרחוק, וחקרו על סיבת התרועה, ונודע להם כי בא הארון אל המחנה, ויראו משתי סיבות: ראשית עד עכשיו לחמנו עם אנשים ועתה עם קל מושיעם, שנית אמרו אוי לנו שלא רק שלא ננצח אלא יש לפחד כי נאבד בידו, וגבורתו נודעת מימי קדם, בהכותו את מצרים בכל מיני מכות, דבר המראה שכוחו לא מוגבל, ומי יצילנו ממנו."
          },
          {
            "hint": "",
            "question": "8. כיצד זה התחזקו הפלישתים להילחם לאחר המורא והפחד שנפל עליהם?",
            "answer": "כתב הרד\"ק שרק הצדיקים שבהם יראו, אבל הרשעים שבהם היו אומרים שכבר הביא ה' את כל מכותיו על המצרים, ועל עמנו במדבר ואין לו שום יכולת להכות יותר, על כן התחזקו ואמרו והיו לאנשים ואל תהיו כבהמות שלא מתגברות על הפחד שנופל עליהן, וגם אם לא תנצחו אם תרוויחו שגם הם לא ינצחו אתכם ולא תהיו להם לעבדים, ובזה שתלחמו תראו שאתם אנשים ולא בהמות."
          },
          {
            "hint": "",
            "question": "9. מה היתה הסיבה למפלה הגדולה?",
            "answer": "שלא כמו כמלחמה הראשונה ששבו אחור בסדר על המחנה, עתה נסו בבהלה ונתפזרו בלי סדר וע\"י זה היתה המכה גדולה מאד, כדאיתא במסכת סוטה פר\"ח מ\"ו תחילת ניסה נפילה- דנלמד מהכא, ולכן היו מעמידים זקיפין- גבורים לפנים ומאחור וכל המבקש לחזור הרשות בידם להכותם ברגליהם."
          },
          {
            "hint": "",
            "question": "10. מי היה המבשר מן המערכה ומדוע לא בא לבשר לעלי בראשונה רק בא לשילה?",
            "answer": "כתוב בילקוט שמעוני שהמבשר היה שאול בין קיש, שחטף את לוחות הברית מיד גולית הפלישתי שהוציאן מן הארון, וברח ונס ממנו ובא לשילה, ואח\"כ בא אל עלי, שישב על כיסא ומצפה לדעת מה קרה עם ארון האלוקים, ולזה היה כיסאו אצל מקום השער לראות העוברים והשבים, וזה מורה על רוב חסידותו שלא היה חרד לבניו למרות שגילה לו איש האלוקים ששניהם ימותו ביום אחד, וגם בשומעו על מות בניו חפני ופנחס לא חרד מאוד עד ששמע שארון האלוקים נלקח, כי אז נפל אחורנית מעל הכיסא מרוב החרדה, ובסיבת הנפילה נשברה מפרקתו מרוב החולשה ומת מכובד גופו ורוב הזיקנה, כי הכובד היה סיבת מיתתו בנופלו."
          },
          {
            "hint": "",
            "question": "11. מה קרה עם אשתו של פנחס?",
            "answer": "מלאו ימיה ללדת וכששמעה את השמועה הרעה על מות בעלה, לא יכלה להתאמץ על דבר הלידה כראוי, ואחרי יציאת הולד נעדרו הצירים והמכאובים ולא זבו ממנה המותרות הדמיות וזה היה סיבת מיתתה."
          },
          {
            "hint": "",
            "question": "12. איזה שם קראה אשת פנחס לבנה הנולד?",
            "answer": "היא קראה לנער אי כבוד, לאמר גלה כבוד מישראל על הילקח ארון האלוקים חמיה ובעלה, ופירושו איה הכבוד אין כבוד ישראל עוד, כי שתי תורות יש בישראל, תורה שבכתב ותורה שבע\"פ ואם יעדר אחד מהם ישלימהו השני, ואם היה הארון לבד נלקח ועלי ובניו היו בחיים היה אפשר להחזיר את התורה על ידם, כמו שאמר ר' מאיר אלמלא דאשתכח תורה מישראל, הוה מהדרנא ליה מפלפולי, אבל עתה גלה הכבוד בהחלט באשר נלקח הארון וגם מת חמיה ואישה."
          }
        ]
      },
      "ה": {
        "": [
          {
            "hint": "",
            "question": "1. להיכן לקחו פלשתים את ארון האלוקים? ומדוע?",
            "answer": "הביאו אותו אשדודה לבית עבודה זרה שלהם, לבית דגון שהיה צלם בצורת דג, וי\"א בצורת אדם, והרד\"ק כתב מטבורו למטה היה צורת דג, ומטבורו ולמעלה היה צורת אדם, והביאו אותו לשם בחשבם כי דגון האליל שלהם ניצח לאלוקי ישראל, ובמדרש איתא ר' יוחנן אמר כבדוהו, אמרו זה אלוה וזה אלוה יבוא אלוה וישרה אצל אלוה."
          },
          {
            "hint": "",
            "question": "2. מה קרה לפסל דגון?",
            "answer": "נפל פעמים לפני ארון ה', וכבר בפעם הראשונה נראה שנפל בדרך נס, ובכל זאת לא שמו לב והשיבו אותו למקומו, ולא השתדלו להסיר משם את ארון ה', וביום השני היה נס כפול ראשית ששכב על פניו ארצה לצד הארון כמו בפעם הראשונה, ושנית ראשו ושתי כפות ידיו כרותות על המפתן, ורק דגון נשאר עליו- צורת הדג שמטבורו ולמטה וזו ראיה גדולה לדברי הרד\"ק."
          },
          {
            "hint": "",
            "question": "3. מדוע לא דרכו כהני דגון על המפתן של בית העבודה זרה שלהם?",
            "answer": "הם חשבו שהמקום קדוש כי נמצאו שם ראש דגון ושתי כפות ידיו, ולכן כיבדו את המקום ההוא."
          },
          {
            "hint": "",
            "question": "4. מדוע העבירו הפלישתים את ארון ה' לגת?",
            "answer": "כיון שהוכו האשדודים בגופן בטחורים, שהוא חולי מצער מאוד ומוציא דם רב, וכ\"ש כשבאו מאת ה' להכאיבם מאד, לכן הוכרחו להוציא את הארון מאשדוד, ומדוע שלחו אותו לגת שהיתה רחוקה משם, ולא הסתפקו להעבירו למקום קרוב יותר, מפני שעדיין היו סרני פלשתים מסופקים ותלו את המכה שהוכו בגופן במקרה וכנראה נדבקו במחלה זיהומית והיא לא תתפשט למקום רחוק."
          },
          {
            "hint": "",
            "question": "5. באיזה אופן בערה אש ה' ביתר שאת באנשי גת?",
            "answer": "בג' דברים הוסיף ה' מכתו באנשי גת:<br>א. שהיה מהומה גדולה מאד, שהיא הפחד והאימה שנפלה עליהם,<br>ב. והוכו על אנשי העיר מקטן ועד גדול, שזה לא היה באשדוד,<br>ג. שהיו הטחורים סתורים בתוך מעיהם, והיתה זו מכה פנימית אנושה."
          },
          {
            "hint": "",
            "question": "6. מדוע לא התאספו סרני פלשתים בגת לפני העברת הארון לעקרון?",
            "answer": "מאחר ועצם לשלחו למקום מרוחק לא הועילה כלום, לכן מיהרו אנשי גת לשלוח מעצמם את ארון האלוקים לעקרון."
          },
          {
            "hint": "",
            "question": "7. כיצד נהגו אנשי עקרון?",
            "answer": "מיד בהגיע הארון אליהם זעקו זעקה גדולה, כי עד עתה היה רק מכה וחולי ועתה היתה מהומת מוות, ואספו כל סרני פלישתים כדי להחליט לשלוח את ארון ה' ולהשיבו לישראל."
          }
        ]
      },
      "ו": {
        "": [
          {
            "hint": "",
            "question": "1. מדוע אספו פלישתים את הכהנים והקוסמים?",
            "answer": "לקחת מהם עצה אם להשיב את ארון ה' או להמשיך ולעכבו אצלם, ואם יוחלט להשיבו למקומו, כיצד ישיבוהו בעגלה או בכתף, אם במנחה ואם ריקם."
          },
          {
            "hint": "",
            "question": "2. מה השיבו הכהנים והקוסמים?",
            "answer": "נתנו עצה שישיבוהו בכבוד, ויתנו לה' אשם כדין המועל בקודש, כדי לכפר עליהם, ואז ירפאו אם ביסבתו בא להם רע, והיה נודע למה לא תסור יד ה' יתברך מהם, ואם לא בא הרע בסיבתו לא ישיבוהו לישראל."
          },
          {
            "hint": "",
            "question": "3. מה האשם עליהם להשיב?",
            "answer": "חמישה טחובי זהב, וחמשה עברי זהב, חמישה טחורים גדולים כנגד חמישה סרני פלישתים, וחמשת העברים קטנים כנגד חמשת העמים שתחת ממשלתם, כי כל העם גדולים וקטנים הושוו במכה זו, וכל עם מחמשת עמי פלישתים יביא עכבר אחד."
          },
          {
            "hint": "",
            "question": "4. מה הטעם להביא דווקא הצורות הללו?",
            "answer": "כיון שהמכה היתה בצורת טחורים בגופם, ועכברים היו משחיתים את הארץ, כי בהכרח יש להמכה איזה יחס עם החטא, כי החטא והעוון הוא עצמו יתלבש בצורת המשחית להעניש החוטא, וצריך להשיב הצורה המשחתת אל הקדושה, ובזה תכבדו ה' תחת אשר מריתם כנגדו."
          },
          {
            "hint": "",
            "question": "5. מה החילוק בזה בין מכה טבעית למכה השגחתית?",
            "answer": "בדרך הטבע יש סכנה למוכה אם יראה הצורה שנישוך או הוכה ממנה, כמו הנשוך מכלב שוטה ומנחש, שיסתכן אם יראה צורת כלב או נחש, אבל במכה השגחתית יהיה בהפך, כמו שמשה תלה נחש הנחושת על נסה והיה כל הנשוך וראה אותו וחי, ולכן יעצו שיתנו צלמי המשחיתים אותם, וזה ירפאו."
          },
          {
            "hint": "",
            "question": "6. איזה אזהרה הזהירו הכהנים והקוסמים את הפלישתים?",
            "answer": "שלא יכבידו את לבם כמו שפרעה ומצרים הכבידו כי חשבו שילאה מהכותם וה' התעלל בם מכה אחר מכה ולבסוף הוצרכו לשלח את בני ישראל, ולכן אל יקשה לכם מעשות מה שהצענו כדי שלא יקרה אתכם כמו שקרה למצרים ופרעה."
          },
          {
            "hint": "",
            "question": "7. מדוע ציוו לקחת עגלה חדשה ושתי פרות עלות שלא עלה עליהם עול?",
            "answer": "על ידי שיבנו עגלה חדשה לכבוד הארון זהו כבודו, כי דבר שנשתמש בו הדיוט אין ראוי שישתמש בו גבוה, ושתי פרות מיניקות שאין דרכן למשוך משאות, אשר לא עלה עליהם עול ולא למדו להנהיג העלה, שאז מדרך הטבע שתשובנה אחרי בניהם וכ\"ש שלא יעבירו מפה אל ארץ אחרת."
          },
          {
            "hint": "",
            "question": "8. כיצד ידעו אם ה' היכה אותם או הוכו בדרך בטבע?",
            "answer": "ישימו את ארון ה' על העגלה, ואת כלי הזהב אשר השיבו לאשם ישימו בארגז לצידו, וישלחו את העגלה עם הפרות העלות לבדן ללא מנהיג, ויראו לא יוליכו את העגלה, אם ילכו לישראל דרך בית שמש שהיה המקום הקרוב ביותר אליהם מישראל, הנה יתבאר כי הכל היה השגחה ורוצה ה' שישיבו ארון עוזו אל מנוחתו, ואם לא, וידענו שנענשו בסיבה אחרת ולא בגלל הארון."
          },
          {
            "hint": "",
            "question": "9. כמה פלאים היו בנסוע העגלה עם הארון?",
            "answer": "כתב המלבי\"ם:<br>א. וישרנה הפרות בדרך, כי היו שם כתים ושדות והרפת שלהם עם בניהם והיה להם כמה אפשרויות לאן לפנות, והם היישירו מהלכם אל הדרך.<br>ב. הישירו דרכם לכיוון בית שמש ולא לצד ההפוך.<br>ג. במסילה אחת הלכו, הדרך היתה רחבה להולכי רגל ובהמות, והם הלכו במסילה אחת ולא נטו ימין ושמאל.<br>ד. הלכו וגעו מרב שמחה, ואמרו חז\"ל שאמרו שירה- מסכת ע\"ז דף כ\"ד.<br>ה. סרני פלשתים הלכו אחריהם ולא לפניהם כדי לא להראותם הדרך."
          },
          {
            "hint": "",
            "question": "10. מדוע קצף ה' על אנשי בית שמש ששמחו כשראו את ארון ה'?",
            "answer": "רש\"י כתב שמרוב שמחתם נהגו קלות ראש שלא היו מסתכלין בו באימה ודרך כבוד, והרד\"ק כתב שמרוב שמחה פרצו לראות מה שבתוכו לפיכך נענשו כמו שכתוב ולא יבואו לראות כבלע את הקודש ומתו, והמלבי\"ם כתב שאנשי בית שמש היו עוסקים אז בקציר חטים והיה ראוי שיצאו לקראת הארון ולקבלו בכבוד וגיל, והם לא שמחו כראוי בשמחה של מצוה להניח מלאכתם ולהביאו לחדר הורתו."
          },
          {
            "hint": "",
            "question": "11. איזה ניסים התרחשו עם הארון בבית שמש?",
            "answer": "כיון שקצף עליהם ה' המשיכה העגלה לנסוע, ולמרבה הפלא סרה מן הדרך אל השדה, ועמדו בשדה יהושע בית השמשי כי שם היתה אבן גדולה שהיתה מוכנה בהשגחה שיונח הארון עליה, והלויים עסקו בהורדת הארון."
          },
          {
            "hint": "",
            "question": "12. מי בקע את עצי העגלה והעלה את הפרות לעולה? ומדוע עשו כן?",
            "answer": "הרד\"ק כתב שאנשי בית שמש בקעו עצי העגלה והעלו הפרות עולה, והמלבי\"ם כתב ששרי פלישתים ציוו כן לאנשי בית שמש, כי ודאי שלא עשו אנשי בית שמש מעצמם בלי דעת הסרנים שהיו העגלה והפרות שלהם, ולמדו חז\"ל שהיתה הוראת שעה דאם לא כן וכי יש עולה נקבה ועשו כן כדי שלא יבואו להקל בקדושת הארון."
          },
          {
            "hint": "",
            "question": "13. מה היה עונשם של אנשי בית שמש?",
            "answer": "דניגפו מן העם שבעים איש שהיו שקולים כחמישים אלף איש לגודל מעלתם, וי\"מ שהמוכים היו חמישים אלף ושבעים איש, וכל זאת שנהגו בביזיון ולא כיבדו כיאות את ארון ה'."
          },
          {
            "hint": "",
            "question": "14. האם אנשי בית שמש הבינו על מה חרון אף ה' עליהם?",
            "answer": "כתב המלבי\"ם דנסתפקו אם סיבת הנגף היה בעבור רוב קדושת הארון, שצריך שהנגשים אליו יהיו קדושים והם לא התקדשו כראוי או שסיבת הנגף היה בעבור המקום שאינו חפץ לשכון במקום הזה, רק במקום אחר המוכן להשראת השכינה, והחליטו להעבירו לקרית יערים שהיתה קרובה אליהם."
          }
        ]
      },
      "ז": {
        "": [
          {
            "hint": "",
            "question": "1. היכן הושם ארון ה' בקרית יערים?",
            "answer": "בבית אבינדב אשר בגבעה, ואת אלעזר בנו מינו לשמור את ארון ה' דהיינו לשמור שהבית שבו הארון שיהיה בטהרה, ולכבד ולרבץ לפני הארון."
          },
          {
            "hint": "",
            "question": "2. כמה שנים היה הארון בבית אבינדב?",
            "answer": "עשרים שנה עמד ארון ה' בבית אבינדב, ולמרות שעברו עתים שונים ומנהיגים מתחלפים י\"א שנים של שמואל, ושתי שנים של שאול, ושבע שנים של דוד בחברון, בכל זאת ארון ה' לא זז ממקומו עד שדוד הסירו משם, וכל בית ישראל ראו את גודל קדושת הארון כי נתן ליראיו נס להתנוסס."
          },
          {
            "hint": "",
            "question": "3. כיצד משיב שמואל את ישראל בתשובה?",
            "answer": "הוא משיב אותם בתשובה הן במחשבה והן במעשה, שיתחרטו ויעזבו המעשים הקודמים ושיעשו טוב ולא רע בעתיד, על עזיבת הרע במחשבה כתיב הסירו את אלוקי הנער מתוככם- אשר במצפוני לבכם, ועל עזיבת החטא במעשה כתיב והסירו העשתרות, ונגד העבודה בעתיד, על עבודת המצפון כתיב והכינו לבבכם אל ה' בל תתערב שם מחשבת זולת ה', וכנגד העבודה במעשה כתיב ועבדהו לבדו- בלא שיתוף, ובזה תינצלו מיד פלישתים המושלים בכם בסיבת עוונותיכם, ויעשו בני ישראל."
          },
          {
            "hint": "",
            "question": "4. מדוע קיבץ שמואל את כל ישראל המצפתה?",
            "answer": "כתב הרד\"ק דהיה מנהג ישראל להיקבץ המצפתה ושם מזבח ובית תפילה, כי שם היתה תשועה גדולה בהילחם יהושע עם המלכים, וישראל נקבצו ובאו דבר המורה על אחדות לעבוד את ה' שכם אחד, ושפכו לבם כמים נוכח פני ה', ויצומו שענין הצום לבקר אחר העונות ולפרוש מהם, והתוודו והתחרטו על עבירות שבין אדם למקום, ובין אדם לחבירו, שפט ביניהם שמואל."
          },
          {
            "hint": "",
            "question": "5. מדוע נקבצו פלישתים למלחמה?",
            "answer": "כיון ששמעו שבני ישראל נקבצו המצפתה, חשבו שרוצים למרוד בהם, והיה בזה סיבה מאת ה' כדי למסור את הפלישתים בידם, וישראל שלא הבינו כי זה סיבה מאת ה' למען יושעו התיראו מפניהם."
          },
          {
            "hint": "",
            "question": "6. מדוע בקשו בני ישראל משמואל שיזעקו לה'?",
            "answer": "כיון שראו ששמואל אינו מתירא מפלישתים, אלא בוטח בה' כי יגבר עליהם, כי בטח ששמע ה' תפילתו, אמרו לו בל יחרש גם עתה מזעוק אל ה' שיושיע בתשועה שכולה ע\"י השם- כיון שהם יראים מפניהם ואי אפשר שינצחום במלחמה."
          },
          {
            "hint": "",
            "question": "7. מה עשה שמואל?",
            "answer": "כדי להגיע להדבקות אלוקית ולנבואה העלה שמואל עולה לה' טלה יונק שהיה נקבה, ולמדו במסכת ע\"ז דף צ\"ד שעולת נקבה כשרה בבמת יחיד, וקבלו גם שזר מקריב בבמת יחיד, דהרי שמואל היה לוי ולא כהן, ואין הבמה ניתרת אלא ע\"י נביא ואחר שנחרב המשכן בשילה ובאו לנוב הותרו הבמות, ועם העלות העולה זעק שמואל לה' יתברך בעבור ישראל, והרעים ה' יתברך ביום ההוא בקול גדול מרעיד על פלישתים, וגם אמו חנה התפללה על זאת- בשמים ירעם ה'- לעיל פרק ב' פסוק י', וינגפו פלישתים מעצמם, וישראל לא הוצרכו להילחם רק לרדוף ולהפיל חללים, ושמואל לקח אבן לזכר הנס, וקרה למקום אבן העזר על שעזרנו ה', כי לא בחרבם נצחו."
          },
          {
            "hint": "",
            "question": "8. לכמה זמן נכנעו הפלישתים ומה הושג בכניעתם?",
            "answer": "במשך רוב חיי שמואל עד לזיקנותו נכנעו הפלישתים ולא יספו לבוא בגבול ישראל, וכל הערים מישראל שלקחו הפלישתים הושבו להם, ובזה היה שמואל למגן בעד העם ובין האויב החיצוני, וכן בהנהגת העם עצמו היה להם למגן."
          },
          {
            "hint": "",
            "question": "9. כיצד הנהיג שמואל את העם?",
            "answer": "היה דרכו לחזר בעיירות ולשופטם בל יטרחו לבוא אליו, ואחר שגמר הסבוב אז היה שב לביתו הרמתה, וגם שם לא נח רק שפט בקביעות כל הבאים למשפט וגם היה שם מזבח מוכן לעבודת ה' בבמת יחיד, כדלעיל."
          },
          {
            "hint": "",
            "question": "10. מנה התועליות שכתב הרלב\"ג שיש ללמוד מזה הסיפור:",
            "answer": "א. מעלת ייחוס שמואל וכבודו הן מצד אביו והן מצד אמו ששניהם היו נביאים וצדיקים עובדי ה' באמת, והן מצד קדושתו העצמית מרחם ומעת לידתו קדוש ומובדל לעבודת ה'.<br>ב. למדנו כי ה' יתברך משגיח בשפלים, עד שאמו העקרה ילדה.<br>ג. ראוי לעלות לרגל עם כל המשפחה למרות שלא כולם חייבים, כדי ליישר האמונה האמיתית, ולהגיע לשמחה השלמה, כי היא לא תשלם רק בהיותו עם אשתו ובניו וכל משפחתו.<br>ד. ראוי לחנן הקשי יום ולהיטיב לבם כפי היכולת, כפי שעשה אלקנה עם חנה.<br>ה. אין ראוי להתגאות על ריבוי הטובה ולבזות הקשי יום כמו שפנינה נהגה עם חנה.<br>ו. אין ראוי להתפלל אחר האכילה והשתייה, כי אז לא ייתכן שתשלם הכוונה בזה כראוי.<br>ז. ריבוי התפילה והבכיה עוזרים שהתפילה תהיה הכוונה יותר, ותעשה רושם שתישמע התפילה, ושערי דמעה לא ננעלו.<br>ח. המתפלל לא צריך להשמיע קולו, אבל צריך להוציא בשפתיו שתושלם הכוונה.<br>ט. המבקש מאת ה' מצד החסד, טוב שידור נדר שאם יתן שאלתו יקיימהו, ובזה יבוא להאמין שהטוב ההוא הגיע לו מה' יתברך, ויתפרסם האות והמופת שעשה ה'.<br>י. ראוי לאדם השלם שיעיין בעניני האנשים כדי שיוכיחם אם עשו דבר שלא כהוגן, כמו שעלי הוכיח את חנה.<br>י\"א. ראוי לכל אדם להציל עצמו מן החשד לפי מה שאפשר לו.<br>י\"ב. תפילת הנביא נשמעת יותר מתפילת זולתו.<br>י\"ג. אין ראוי לאכסנאי שישמש מיטתו.<br>י\"ד. חלב האם יותר נאות לנער מחלב זולתה, ולכן היניקה חנה את שמואל עד שגמלתו.<br>ט\"ו. ראוי לתת לה' תודה על הטוב שגמל עמו, כמו שעשתה חנה.<br>ט\"ז. הרוצה להגיע לשלמות צריך לחנכו לעד עוד בהיותו קטן כפי האפשר, כדי שיגדל במנהגים משובחים וימשך אחריהם.<br>י\"ז. אין קדוש כה' ואין עוד מלבדו, ולא נתכנו עלילות לעשות בבריאה כרצונו.<br>י\"ח. ה' ממית ומחיה- תחיית המתים שהיא מפינות האמונה.<br>י\"ט. ה' משגיח במין האנושי ובייחוד לצדיקים.<br>כ. סיבת חטאם של בני עלי לא היתה מצד שאביהם לא חינך אותם אלא מצד רוע תכונתך, שהרי שמואל נתחנך על ידו לשרת את ה'.<br>כ\"א. הזוללות והחמס של בני עלי- מידות מגונות מאוד. שמחמתם ניאצו את ה'.<br>כ\"ב. מעלת שמואל שלא הושפע מרישעת בני עלי, וכמו רבקה שלא הושפעה מבני ביתה.<br>כ\"ג. התוכחה בחטאים קשים לא יספיקו בה דברים רכים, אלא בגערה וגינוי חריף.<br>כ\"ד. מי שחוטא לאשר גמלהו טובות, חטאו גדול יותר מאשר אילו לא גמלהו הטובות, ולכן נענש עלי בעונש קשה כל הטובות שגמלהו ה', ומפני זה ראוי היה שיישמר יותר מחטא ה'.<br>כ\"ה. ראוי למנהיג העם שלא יכביד הנהגתו כמו שמואל שהיה סובב מעיר לעיר לשפוט את העם."
          }
        ]
      },
      "ח": {
        "": [
          {
            "hint": "",
            "question": "1. מה עשה שמואל לעת זיקנתו?",
            "answer": "כיון שלא יכול עוד לסבוב בערי ישראל, שם את בניו יואל בכורו ואביה לשופטים בבאר שבע, כדי שישפטו שם הרחוקים ממנו ויקלו מעליו, וי\"מ שהם מעצמם התיישבו בבאר שבע במקום שאחד ישב בדן בצפון ואחד בבאר שבע כדי שלא להטריח את העם."
          },
          {
            "hint": "",
            "question": "2. מדוע קפצה זיקנה על שמואל?",
            "answer": "והרי בן נ\"ב היה, ואמר ר' יוחנן זקנה קפצה עליו כדכתיב נחמתי כי המלכתי את שאול, ואמר לפני ה' הרי אני שקול כמשה ואהרון, ומה הם לא ביטלו מעשה ידיהם בחייהם אף אני לא יתבטל מעשה ידי בחיי אמר הקב\"ה אקפיץ זיקנה על שמואל- תענית דף ה'."
          },
          {
            "hint": "",
            "question": "3. האם הלכו בניו של שמואל בדרכו?",
            "answer": "לא די שלא הלכו בדרכי אביהם שהיה סובב בכל ערי ישראל שלא להטריח את כל ישראל לבוא אליו למשפט, אלא שישבו בקצה ארץ ישראל בבאר שבע בדרום הארץ והטריחו את כל ישראל לבוא אליהן ולהרבות שכרן, ואמרו חז\"ל שהם לא חטאו אלא שלא היו מחזרין בכל מקומות ישראל, וישבו בבתיהן כדי להרבות זכר לחזניהם ולסופריהם, ומעלה עליהם הכתוב כאילו לקחו שוחד, ולפי הפשט הפשוט כתב הרד\"ק דנראה שחטאו, וכן כתב הרלב\"ג דלקחו שוחד וע\"י זה היטו את המשפט, כי השוחד יעוור עיני חכמים אע\"פ שלא יכוין להטות המשפט, כי טבע השוחד הוא שיפותה האדם בו להועיל בדינו לאשר קבלהו, ולכן אסרה התורה לקבל שוחד."
          },
          {
            "hint": "",
            "question": "4. מדוע ביקשו בני ישראל מלך עליהם?",
            "answer": "הפלישתים הרימו ראש בעת ההיא ושוב החלו למשול על ישראל, תחת שהיתה יד ה' בם כל ימי שמואל, כי ע\"י עיוות הדין של בניו, שבה צור חרבם במלחמה, כדאיתא בדברי הימים ב' לפרק כ' בענין יהושפט, שכאשר הקים המשפט על תילו גירש מפניו אויב ויאמר השמד, לכן עתה בראותם כי מטה ידם ואפס עצור ועזוב התקבצו ואמא לשמואל אפילו נוחיל לקבל את הנהגתן המעולה הלא אתה זקנת מהיות לאיש, ואם מאת בניך, הן בניך לא הולכים בדרכיך, לכן שימה עלינו מלך- המלבי\"ם."
          },
          {
            "hint": "",
            "question": "5. מדוע יצא הקצף על בני ישראל בבקשם להם מלך הרי זו מצוות התורה?",
            "answer": "כתוב התורה כי תבוא אל הארץ וירשת וישבתה בה ואמרת אשימה עלי מלך ככל הגויים אשר סביבותי- שום תשים עליך מלך אשר יבחר ה' אלוקיך בו, ואמרו חז\"ל י\"א ששאלוהו בתרעומת, וי\"א ששאלוהו שלא בעונתו, וי\"א זקנים כהוגן שאלו ועמי הארץ קלקלו ואמרו שהיה שאלתם לעבוד ע\"ז, וכתב המלבי\"ם שחטאם היה משלש פנים:<br>א. יש מחלוקת בגמ' סנהדרים דף כ\"א אם הקמת מלך רשות או חובה, והקמת המלך הכרחית לקיבוץ המדיני כיחוס הלב הגוף בגוף בעלי חיים, וכיחוס המציאות אל הסיבה הראשונה יתעלה, והמלכות מקיימת ג' דברים- אחדות- והיעדר השיתוף, ההתמדה- והיעדר החילוף, היכולת המוחלט, וכל זה בהנהגה טבעית ככל העמים, וכן ישראל כאשר סר צילם מאת ה' הכרחי שיקימו עליהם מלך ללחום מלחמתם, לא כן בעת הנהגת השגחה פרטית על בני עמו שאז ה' מלכם ואין צורך במלך בשר ודם, והנה בעוד שמואל חי אשר דבקה בו ההשגחה האלוקית לא היה להם לעזוב ההנהגה הזו ההשגחתית, ולהסתופף בצל בשר ודם, רק היו צריכים לבקש שיסיר את בניו מהיות שופטים ושהוא עצמו ימשיך להנהיג כמקודם, וזה כדברי הספרי ששאלו שלא בעונתו.<br>ב. פגמו בזה בכבוד שמואל שביקשו מלך לשופטנו, ואילו היו מבקשים בעבור המלחמה לבד ללחום מלחמתם לא היה בזה כל כך בוז וקלון לשמואל, והעזה בפניו להעבירו מתפקידו, והיה בזה ביזיון וקצף לקדוש ה' אשר עשה משפט וצדקה לכל עמו, וזה מסכים לדברי האומר ששאלוהו בתרעומת- כי התרעמו על הנהגתו.<br>ג. מינוי המלכים יהיה באחד משני פנים, אם שיהיה המלך נכנע למשפטי התורה והמצות כמו שהיו מלכי ישראל הצדיקים, ואם שיהיה המלך מחליט וקובע את החוקים כאוות נפשו וישנו אותם כרצונם, והנה התורה הזהירה על המלך שישמור את התורה והמצוה, והנה בקשו בני ישראל תנה לנו מלך לשפטנו ככל הגויים- הוא מאמר בעל שתי פנים שיהיה לנו מלך כמו לגויים וישפטנו ע\"פ חוקי התורה, ובזה שאלו כהוגן רק שהיה קלון לשמואל, כיש לפרש שישפוט ככל הגויים ובזה לא פגעו בכבוד שמואל שהוא לא פשוט הגון ע\"פ משפטי התורה אלא הודו שהוא שופט בצדק ולא מצאו בו שום עוול, רק שאינם חפצים במשפטי התורה והוא מרד נגד ה' ותורתו לא נגד שמואל, והנה דנים לכף זכות והבין כפי הפירוש הראשון, שעיקר שאלתם תנה לנו מלך לשופטנו כמשפטי התורה."
          },
          {
            "hint": "",
            "question": "6. מה היתה תגובת שמואל?",
            "answer": "התפלל לה' שתבוא אליו הנבואה בענין זה מה ידבר ה', וה' גילה לו שישמע בקול העם לעשות שאלתם, כי לא אותך מאסו כי אם אותי מאסו ממלוך עליהם ורוצים לפרוק מעליהם משפטי התורה ומלכות שמים, שעד עתה שהיו מונהגים תחתיך בהנהגה עליונה ועתה רוצים להיות תחת הנהגת בשר ודם ומקרי הטבע וזה דומה ככל המעשים עשר עשו מיום העלותי אותם מארץ מצרים, והנה עזבוני ויעבדו אלוהים אחרים, כי אהבו להיות תחת כנפי השרים והכוכבים כן הם עושים לך, וכיון שנפלו ממדרגתם ואינם ראויים להשגחה ניסית, שמע בקולם להמליך להם מלך להשלים הנהגתם בדרך היותר מועיל בדרך הטבע, ותעיד בהם הרעה אשר תבוא להם מההנהגה הזאת, כי המושל הנכנע אל משפטי התורה לא יתנשא להעביר משפט ולקחת הבלתי מגיע לו מצד הדין, כי גם הוא צריך לשמוע אל התורה והמשפט."
          },
          {
            "hint": "",
            "question": "7. מהם שבעת הדברים שיהיו לרוע לעם ע\"י בקשתם למלך?",
            "answer": "א. את בניכם ייקח לעבדות פחותה לרוץ לפני מרכבתו.<br>ב. מן הרצים האלה יבחר מקצת לשרי אלפים, ומקצתם לעבודת האדמה לחרוש חרישו, ומקצתם למלאכת חרש וחושב לעשות כלי מלחמתו, ולא יבחר כפי המדרגה והייחוס והמעלה רק כפי הרצון שלו.<br>ג. את בנותיכם ייקח לשפחות אופות ומבשלות ורקחות.<br>ד. ואת השדות והכרמים והזיתים הטובים יתן לעבדיו להעשירם.<br>ה. ויקח המעשר משאר מה שלא לקח ויתן לעבדיו למרות שיש להם שדות לרוב.<br>ו. יקח עבדיכם ובחוריכם למלאכתו, וכן את חמוריכם.<br>ז. מעשר צאנכם יקח לעצמו ואתם תהיו לו עבדים.<br>ובכל זה רצה שמואל ליראם ולבהלם, ויבינו מה מצפה להם מבקשתם, והוסיף ואפילו תזעקו לה' לא תוכלו לפרוק עולו מעליכם כי הבחירה בידכם."
          },
          {
            "hint": "",
            "question": "8. האם העם השתכנע מדברי שמואל?",
            "answer": "וימאנו לשמוע בקול שמואל, ויאמרו לא כדבריך שהיה מושל עריץ בלתי נכנע לחוקי התורה ומשפטיה שזה לא יקרא בשם מלך רק בשם מושל עריץ, והוא לא יהיה מושל כי אם מלך יהיה, ולא אנחנו נהיה משועבדים אליו להיות לו לעבדים, רק הוא יהיה משועבד אלינו להנהיג אותנו כפי חוק ומשפט התורה."
          },
          {
            "hint": "",
            "question": "9. מה המחויבות של המלך לדעת העם?",
            "answer": "שישפוט אותנו כפי משפט התורה, ויצא לפנינו ויילחם לנו את מלחמתנו נגד הצר, ואשר יכבוש שלנו יהיה."
          },
          {
            "hint": "",
            "question": "10. מהי תשובת שמואל לעם?",
            "answer": "לאחר ששמע ששאלו כהוגן שיהיה להם מלך לשופטם במשפטי התורה, וגם לא היתה עונה שום פחיתות לשמואל אחר שהוסיפו שרוצים איש שיילחם מלחמותיהם על תכסיסי המלחמה, לכן דיברם באזני ה' ללמד עליהם זכות, וה' השיב שיבחר להם מלך, ושמואל אמר להם שישובו לביתם עד יבוא דבר ה'."
          }
        ]
      },
      "ט": {
        "": [
          {
            "hint": "",
            "question": "1. מדוע בחר ה' בשאול למלך על ישראל?",
            "answer": "ראשית מצד הייחוס אביו קיש היה גיבור חיל, וגבורת האב הוליד גבורה בבן, ומצד סבו אביאל שהיה נקרא נר ע\"ש שהיה מדליק נרות במבואות האפלים עבור הרבים שלא יכשלו, וזה סימן טוב על מידותיו לזכות הרבים, ושנית מצד עצמו היה שאול שלם במידותיו הנפשיות שהיה בחור טוב עם אלוקים ואדם, ולא נמשך אחר תאוותיו, עד שלא היה בישראל טוב ממנו במידותיו, וכן היה שלם בתוארו ויופיו."
          },
          {
            "hint": "",
            "question": "2. כיצד סיבב ה' שיגיע שאול אל שמואל?",
            "answer": "בהשגחת ה' נאבדו האתונות לקיש אביו כדי שילך שאול ויבקשם, וגם זה היה בהשגחת ה' כי לפי הרגיל די היה שישלח את נעריו אחריהם ולא את בנו שאול, וסיבב ה' שיעקם שאול את דרכו ולא יבקשם במקומות הקרובים, רק עבר את הר אפרים וגם עבר בארץ שלישה ולא מצאו, ובארץ שעלים ואין, ובארץ ימיני ולא מצאו, ואח\"כ הגיעו לארץ צוף היא הרמה ששם היה הנביא שמואל, ונתן ה' בלב שאול לרצות לשוב פן ידאג לו אביו יותר מן האתונות, ונערו שהיה עמו שכנע אותו שילכו אל שמואל שיגיד לנו היכן נמצאות האתונות כי האיש גדול בנבואה וכל אשר יאמר יתקיים, ויפלא בעיני עין זה ששאול לא ידע מי שמואל."
          },
          {
            "hint": "",
            "question": "3. מה השיב שאול לנערו?",
            "answer": "שטוב דיבר והוא מסכים ללכת אליו, רק מה נביא לו תשורה (באשר לא הכיר ענינו של שמואל וחשבו כי לוקח מתן ותשורה מאת הבאים אצלו, והמתן היה ניתן בעד טורחו להתבודד בעבורו, וגם היה דרכם שכל הבא לפני שראו גדול היה מביא לו תשורה, שהוא המנחה עבור ראיית הפנים, כענין לו יראו פני ריקם, והיה ערך התשורה כפי ערך הנותן והמקבל, אולם השכר שהיו נותנים השואלים היה כפי הטורח וכפי מהות הענין ששאלוהו עליו), שהרי אין בידינו מאומה כי הלחם אזל מכלינו- שאין לנו כסף אפילו לקנות לחם וכ\"ש שאין לנו עבור השכר לנביא, וכן תשורה אין בידינו."
          },
          {
            "hint": "",
            "question": "4. מה משיב הנער לשאול?",
            "answer": "זה אמת אם תתראה אתה לפניו דרך ראיית פנים צריך לתת לו תשורה, אבל עצתי שרק אנכי אלך אצלו ובידי נמצא רבע שקל שזה יספיק עבור שכר טרחו, ונתתי אותו בעד שיגיד לנו את דרכנו ואני כמשרת איני צריך לתת תשורה, ויען שאול טוב דברך לכה נלכה ואתה תהיה העיקר ואני התפל."
          },
          {
            "hint": "",
            "question": "5. מה החילוק בין רואה לנביא?",
            "answer": "כתב המלבי\"ם שיש הבדל בין הרואה לפנים לבין הנביא בדור האחרון. דלא מצינו כזאת בכל הנביאים אחר הדור ההוא שהיו מביאים להם תשורה ונותנים להם שכר טורחם, הנביא נקרא שמו על שם תוכחותיו מלשון ניב שפתיים כי ה' דבר בו וישלחהו להגיד לעם פשעם ולבית יעקב חטאתם, ולא נשלח רק לעניני צורך הכל ולא חל עליו רוח הקודש להראותו ענינים פרטיים הנוגעים ליחידים, אבל הרואה נקרא בשמו על שם שהיה צופה ברוח הקודש השורה עליו כל הדברים ההווים והעתידיים וגם עניני היחידים ופרטיהם, ועל כן היו בורחים מן הנביא אשר היה תמיד מגיד פשע ומוכיח עלי עון, ורדפו אחר הרואה כאשר כל אחד השיג ממנו מבוקשו על האבידה ועל החולה ועל האשה ועל הבנים, והיו נותנים לו תשורה ומתן בעבור שהתבודד לעיין על עניניהם."
          },
          {
            "hint": "",
            "question": "6. מדוע הנערות עכבו את שאול במענה לשונן?",
            "answer": "הנה בהשגחת ה' אחר שאמר לשמואל כי כעת מחר אשלח אליך אישר מארץ בנימין היה מוכרח שיגיע לפני שמואל ברגע המתאים שגבל ה' לא קודם ולא מאוחר כמו שנאמר כעת מחר, לכן סיבב ה' שדיברו הנערות עמו ועיכבוהו באריכות לשונם כדי שיגיע לשמואל בבוא הרגע בצמצום."
          },
          {
            "hint": "",
            "question": "7. מה ענו הנערות לשאול ונערו?",
            "answer": "הנה שמואל נמצא לפניך כי היום בא לעיר ובקל תמצא לדבר עמו, וכדאי למהר כי אח\"כ לא תמצאוהו כי זבח היום לעם בבמה, כי לאחר חורבן שילה ושכון המשכן בנוב הותרו הבמות וכולם טרודים להכין הזבח, דיתמצאוהו מתבודד לבדו."
          },
          {
            "hint": "",
            "question": "8. מדוע לאחר שיעלה שמואל הבמתה לאכול הזבח לא יוכלו לדבר עמו?",
            "answer": "הנערות אמרו לשאול ולנערו שלא יתמהמהו, שיספיקו לפגוש אותו קודם שיעלה לאכול, והוא לא יתאחר מלעלות הבמתה, מפני טרחת העם המתענים וממתינים עליו, ובפרט כי הוא יברך הזבח וימהר אל המצוה, לכן עתה עלו ואל תתמהמהו, וגם אל תדמו כי תמצאו אותו גם למחר, זה אינו כי ישוב אל ביתו."
          },
          {
            "hint": "",
            "question": "9. היכן נפגשים שמואל ושאול?",
            "answer": "בדרך לעלות לבמה נפגשו בתזמון מדויק, וה' גילה את אוזן שמואל יום אחד לפני בוא שאול כי יפגשהו כעת הזו למחר, והיה מוכרח לפוגשו ברגע המיועד, וכאשר שמואל ראה את שאול, ה' ענהו זה האיש אשר אמרתי אליך זה יעזור היינו ימשול בעמי ויושיעם מיד פלישתים, כי פלישתים היו נלחמים בהם מעת שזקן שמואל ולא היה יכול להוכיחם וחטאו ופלישתים משלו בם, עד שזעקו לה' ובקשו מלך, ועל שאול להשיבם מדרכם הרעה כדי שיזכה להושיע ולהיושע, ושאול ניגש לשמואל ושאל אותו היכן הרואה ושמואל ענה לו אני הרואה, והזמינו לעלות עמו לאכול בבמה."
          },
          {
            "hint": "",
            "question": "10. האם שמואל ענה כהוגן כשאמר לשאול אני הרואה?",
            "answer": "כתב הרד\"ק דלא היה זה מחוץ לדרך הענווה, ורבותינו ז\"ל בספרי דברים א' י\"ז אמרו כי נכשל בזה, כי היה לו לומר שאל לאחרים או כיוצא בזה, ואמר לו הקב\"ה אתה הוא הרואה, והיכן הודיעהו, בשעה שאמר לו לקמן ט\"ז א' לך ואשלחך אל ישי בית הלחמי וגו' וירא את אליאב, אמר לו הקב\"ה לא אמרת אנכי הרואה, אל תבט מראהו."
          },
          {
            "hint": "",
            "question": "11. כיצד רמז שמואל לשאול על המלוכה? ותגובת שאול?",
            "answer": "באומרו לו ולמי כל חמדת ישראל, ואין לך לדאוג על האתונות כלל אפילו היו אובדות, ובאמת נמצאו האתונות, ושאול משיב הלא משבט בנימין אנוכי, ושבט בנימין היה אז הקטן שבשבטים ונבזים ע\"י מעשה פילגש בגבעה, ומשפחתו היא הצעירה בשבט זה, ולמה דיברת עלי כדבר הזה."
          },
          {
            "hint": "",
            "question": "12. ומה עושה שמואל?",
            "answer": "מזמין את שאול ונערו ומושיבם בראש הקרואים שהיו שם רק שלושים איש, דבר המורה שהיו קרואי מועד אנשי שם, ובזה נתן כבוד גדול לשאול, ומייחד לו מנה יפה- השוק ומה שעליה, להורות על הגדולה והמלכות, והסעודה נמשכה כל היום."
          }
        ]
      },
      "י": {
        "": [
          {
            "hint": "",
            "question": "1. מדוע לא משח שמואל את שאול למלך בפרהסיא?",
            "answer": " כיון שנמשך רק לנגיד באשר לא הובטח לו המלכות בירושה כדרך הנמשח בשמן הקודש, ולכן נמשך בפח ובשמן אפרסמון ולא בקרן ובשמן משחת קודש, ונמשח בצנעא שלא ירגישו שלא נמשח רק לנגיד."
          },
          {
            "hint": "",
            "question": "2. מה העניין במשיחת המלך?",
            "answer": "כתב המלבי\"ם ע\"י המשיחה בשמן המשיך עליו רוח גבורה ועז מלך, וע\"י הנשיקה שנישק שמואל לשאול שהיא התדבקות רוחא ברוחא המשיך עליו שפע קודש, שבזה הכין אותו לנבואות אח\"כ עם בני הנביאים."
          },
          {
            "hint": "",
            "question": "3. כל הנשיקות הן של תיפלות חוץ משלוש?",
            "answer": "א. נשיקה של גדולה- שנאמר ויצוק על ראשו וישקהו- שמואל את שאול.<br>ב. נשיקה של פרקים- וילך ויפגשהו בהר האלוקים וישק לו- אהרון את משה.<br>ג. נשיקה של פרישות- ותשק ערפה לחמותה.<br>ר' תנחומא אומר אף נשיקה של קריבות- וישק יעקב לרחל, למה שהיתה קרובתו."
          },
          {
            "hint": "",
            "question": "4. מה האותות שנתן שמואל לשאול שיאמין שנבחר למלוך?",
            "answer": "כתב המלבי\"ם שבאותות האלה רמז לו עניין העם אשר ינהיג ואיך יהיה יחס כל כת וכת מכתות המונהגים מעמו, כי נמצאו בין העם שלש כתות מפורדות:<br>א. אנשים ההמונים החיים חיי בהמה בלתי עובדים את ה' ולא משכילים באמיתותו, וכל מגמתם הוא רק גופם ואדמתם, ויען שהם הרבים כי רב העם המונים, אמר כי יפגוש אותם ראשונה בדרכו והכנתו אל המלוכה, ואמר לו בלכתך היום מעמדי ימצאוך שני אנשים כי הם נפרדים לשני מחנות, יש הנמשכים אחר כח המתאווה לאכול ולשתות ולהתעדן, ויש הנמשכים אחר כח המתעורר לאסוף הון ועושר וכדומה, והם עתה עם קבורת רחל ותפגוש אותם בגבול בנימין בצלצח, רומז כי אנשים כאלה נמצאים עם קבורת רחל, כי הנשמה האלוקית אשר בקרבם- אשת חיל היפה בנשים הנרמזת ברחל והיא קבורה תוך רגבי אדמה שהוא תחת ממשלת הבשר והגויה, וגם כשיפגשוך לא ימשכו אחריך להיכנס בגבולך שהוא שבט בנימין, רק יעמדו בגבול בנימין מן הצד, והם לא ישאלו לך לשלום כמו הכת הב', וכ\"ש שלא יתנו לך שי ומנחה, והם יבשרו לך כי נמצאו האתונות.<br>ב. ומן הכת הזאת תפנה אל הכת היותר מעולה, והם היוצאים מגדר הבהמיים אל מדרגת האנשים אשר יעסקו בעבודת ה', ימצאוך שם שלשה אנשים עולים אל האלוקים בית קל, להקריב קרבנות, ויש ביניהם שלשה מינים- יש העוסק בעבודת ה' לריח ניחוח בלבד שלא לשום פניה חיצונית, וזה האחד שנשא שלשה גדיים, שמגמתו להקריב גדי עיזים בלבד, הרומז לג' חלקי נפשו הצומחת והחיונית והמשכלת, ויש העובד על כוונת הנאת עצמו, שה' ייתן לו צרכיו ההכרחיים והוא עובד את ה' בשתוף עצמו, וזהו הנושא שלשה כיכרות לחם כנגד ג' חלקי נפשו, ויש הגרוע מכולם העובד את ה' כדי להשיג עושר ומותרות ותענוגים שכר עבודתו וזהו הנושא נבל יין. והם ישאלו לך לשלום וגם יתנו לך שתי לחם שהוא הפקת צרכיך.<br>ג. והכת השלישית כשתבוא אל גבעת האלוקים ששם ישב הארון, ושם נציבי פלשתים לרמז שמהשפעת האלוקים תזכה להכניע את הפלישתים ופגעת חבל נביאים שיורדים מן הבמה ומדרגת אנשים אלו נקראות אלוקיים אשר יצאו ממדרגת אנשים והתפשטו מכל עניני החומר לעסוק ברוחניות ובאלוקות, ולפניהם נבל וחליל לעורר הנפש שתחול עליה רוח הנבואה, וע\"י התחברות אל הכת הזאת, וצלחה עליך רוח ה' שהוא רוח גבורה נפלאה שהיא מדרגה ממדרגות רוח הקדש, שתחול רוח גבורה אלוקית על איש אחד עד שלא יחת להציל קהל רב מהמון מחנות, והתנבית עמם, והפכת לאיש אחר בגוף ובנפש."
          },
          {
            "hint": "",
            "question": "5. לאחר שיבואו האותות האלה?",
            "answer": "התקן לך כלי מלכות כפי יכולתך כי האלוקים עמך ומלוך תמלוך, ואל תסמיך על עזר אחרים רק על עזר האלוקי אשר ילוה אליך, ואח\"כ תרד לפני הגלגל לחדש המלוכה, ואנוכי ארד אליך להעלות עולות, ואפרד ממך לשבעה ימים, ותמתין לי שם ואל תעשה דבר מדעתך עד בואי אליך חזרה, והודעת לך את אשר תעשה בענין מלחמת פלישתים ועל זה עבר שאול לקמן פרק י\"ג ובזה יבחן אם תעמוד לו המלוכה."
          },
          {
            "hint": "",
            "question": "6. ויהפוך לו אלוקים לב אחר- לבאר?",
            "answer": "וכאשר פנה שאול לכת מעם שמואל ניהפוך לו אלוקים לב אחר, כי לב כל אדם לאדם הוא מוליך ומנהיג את כל כחות גויתו, אבל פלגי מים לב מלך והוא מנהיג לבב העם המתנהגים על ידו, ויהיה יחס לבותיהם אל לב מלכם כיחס כחות החיים אל הלב באיש הפרטי, כי לב מלך ביד ה' אל כל אשר יחפץ יטנו ואת לבות העם עמו, ולב שאול נהפך עתה מהיותו מנהיג פרטי לעצמו אל שיהיה מנהיג לאיש כללי שהוא עם ישראל."
          },
          {
            "hint": "",
            "question": "7. הגם שאול בנביאים- לבאר?",
            "answer": "להשגת הנבואות צריך שתי הכנות:<br>א. הכנה טבעית שיהיה מזגו רכה דמיונו מוכן על זה מלידה ומבטן ומהריון.<br>ב. הכנה בחיריית שיעסוק בהתבודדות בפרישות וטהרה וקדושה ודומיהם ויהי כל יודעו את שאול מתמול שלשום ראו שלא הכין את עצמו לנבואה, ולכן התפלאו שתי פליאות בראותם אותו מתנבא:<br>א. מצד שלא היתה לו הכנה טבעית מאביו שלא היה נביא,<br>ב. מצד ההכנה הבחירית, הרי לא הכין עצמו לנבואה, והיה שם איש אחד שטען הרי כל בני הנביאים אין כולם אבותיהם נביאים, אם כן אין בזה חידוש, רק מה שלא הכין את עצמו היה בזה חדוש על כן היה למשול אל כל מתנבא בלא הכנה לנבואה, היו אומרים עליו הגם שאול בנביאים."
          },
          {
            "hint": "",
            "question": "8. מה היה בשאול הפך בני הנביאים?",
            "answer": "הם ירדו מן הבמה להתנבאות כיון שהכינו עצמם תחלה ע\"י עבודה ותפילה עד חל עליהם הרוח עד שהעבודה בבמה היתה סיבה לנבואה, ואצל שאול היה ההפך שע\"י שחל עליו הרוח בא אל הבמה להתפלל ולעבוד ה' כי הרוח נשפע עליו מלמעלה בלא הכנתו, והכינהו אל הקדושה ויראת ה'."
          },
          {
            "hint": "",
            "question": "9. דבר ה' היה יקר בימים ההם ואיך היו כל כך הרבה נביאים שם?",
            "answer": "תירץ הרלב\"ג אפשר שנאמר כי הפרש יש בין זה הזמן ובין הזמן שהתחיל שמואל להתנבא, ועתה נתרבו הנביאים אם מצד מה שלמד אותם שמואל והביאם אל השלמות אם לסיבה אחרת."
          },
          {
            "hint": "",
            "question": "10. מדוע לא סיפר שאול לדודו שנמשך למלך?",
            "answer": "כתב הרד\"ק אולי מתוך צניעות שהיתה בו."
          },
          {
            "hint": "",
            "question": "11. מדוע בחירת המלך היא ע\"י ה' ולא ע\"י העם?",
            "answer": "כתב מורינו הרב יצחק אברבנאל ג' טעמים:<br>א. שלא יפלו ביניהם קטטות ומריבות כי כל אחד יתנשא למלוך.<br>ב. אחר שהמלך צריך שלבו יהיה נקי מגאוה וחמדה וכל תכונה רעה רק בוחן תעלומות לב יבחון את לבבו.<br>ג. שאם יהיה נבחר מן העם יהא נכנע להם וישא פנים לאשר בחרו אותו לא כן בהיותו בחיר ה'."
          },
          {
            "hint": "",
            "question": "12. מדוע אחר שבחר ה' בשאול למלך וימשחהו ציוה להפיל גורלות?",
            "answer": "כתב הרד\"ק שאם היה אומר להם שמואל שאול ימלוך עליכם היו מקנאים שאר השבטים, אם לא היה נלכד ע\"י האורים ותומים, וזהו לפני ה' שהיה שם כהן ואורים ותומים. והיו שואלים ואפשר שהביאו שם גם הארון, ושמואל אסף את כל העם המצפתה ואמר להם שלא מרצוני אני בוחר לכם מלך ולא מדרככם אליו רק באשר בקשתם כן, מאשר מאסתם במלכות שמים, שעתה התיצבו לפני ה' לבחור המלך. ויילכד היינו עלה הגורל על שבט בנימין מכל שבטי ישראל, ותלכד משפחת המטרי מבין משפחות שבט בנימין, וילכד שאול בן קיש אחר שהטילו הגורלות על הגברים נלכד פתקו של שאול."
          },
          {
            "hint": "",
            "question": "13. ויבקשוהו ולא נמצא- לבאר?",
            "answer": "שאול היה בורח מן השררה והלך ונחבא אל הכלים בבית שנתנו העם שם את כל כליהם, ואיתא באבות דרבי נתן פ\"י מ\"ג שהיה שאול אומר- כל מי שיאמר לי קודם שאכנס לגדולה זו הכנס, רוצה אני שארד עמו עד לחייו, עכשיו שנכנסתי, כל מי שיאמר לי רד הימנה, רוצה אני שאפיל עליו קומקום של חמין, שהגדולה קשה היא להעלותה, וכשם שקשה להעלותה כך קשה להורידה, שכן מצינו בשאול בשעה שאמר לו עמוד במלכות היה מתחבא, שנאמר ויאמר ה' הנה הוא נחבא אל הכלים, ובשעה שאמר לו רד הימנה, היה מחזר אחר דוד להורגו."
          },
          {
            "hint": "",
            "question": "14. איך מצאו את שאול ומה עשו?",
            "answer": "ה' גילה להם שהוא נחבא אל הכלים, וירוצו ויקחוהו משם, ויתיצב בתוך העם, ויגבה מכל העם משכמו ומעלה שהיה גבוה מכל העם, ויאמר שמואל אל כל העם, אתם ראיתם שה' בחר בו כי אין כמוהו מתאים למלוכה בכל העם, ויריעו כל העם ויאמרו יחי המלך."
          },
          {
            "hint": "",
            "question": "15. מהו משפט המלוכה?",
            "answer": "וידבר שמואל אל העם את משפט המלוכה, וכתב הרלב\"ג רוצה לומר בכח שיש למלך על עמו והעונש הראוי למי שימרה את פיו, וכתב זה בספר והניחו לפני ה', אצל ארון ה' כדי שימצא שם תמיד."
          },
          {
            "hint": "",
            "question": "16. מלך שמחל על כבודו?",
            "answer": "אין כבודו מחול ונענש, ונלמד משאול שנאמר ובני בליעל אמרו מה יושיענו זה ויבזוהו וגו' ויהי כמחריש, וכתיב ויעל נחש העמוני ויחן על יבש גלעד- יומא כ\"ב."
          },
          {
            "hint": "",
            "question": "17. מי היו המבזים את שאול?",
            "answer": "כתב המלבי\"ם שהיו מהמון העם שרצו מלך ששפוט ככל הגויים ולא כחוקי התורה וחשבו לפרוק מעליהם עול תורה ורצו מלך שכזה, ואחרי שראו שנבחר על פי ה' וכי התדבק את יראי ה' שזה אות שילך ביראת ה' כל הימים, אמרו מה יושיענו זה אחרי שלא יפיקו ממנו זדון לבם."
          }
        ]
      },
      "יא": {
        "": [
          {
            "hint": "שמואא יא,",
            "question": "1. מדוע עלה נחש העמוני להילחם בישראל?",
            "answer": "1. מה רצה שמואל בויכוח הגדול עם ישראל?"
          },
          {
            "hint": "",
            "question": "2. מה ענו העם לשמואל?",
            "answer": "ויאמרו לא עשקנו ולא רצותנו ולא לקחת מיד איש מאומה, ויאמר שמואל אליהם עד ה' בכם ועד משיחו היום הזה כי לא מצאתם בידי מאומה."
          },
          {
            "hint": "",
            "question": "3. ועתה התיצבו ואשפטה אתכם לפני ה'- על מה הויכוח הנוכחי?",
            "answer": "אחר שהתווכח עם העם על מה שחטאו נגדו, התחיל להתווכח על מה שחטאו נגד ה'. כולכם ידעתם מעשה ה' אשר עשה עם משה ואהרון, היינו הנפלאות שעשה על ידם, ואשר העלה את אבותיכם ממצרים ע\"י הנפלאות ההם, והושיבם במקום הזה, וישכחו את ה' אלוהיהם ותיכף הענישם וימכור אותם ביד סיסרא בימי דבורה וברק וביד פלשתים בימי שמשון וביד מלך מואב בימי יפתח, והיו ישראל פעמים תחת שלטון אויביהם בהחלט, ופעמים רק לחמו בם, וכאשר זעקו אל ה' ושבו מדרכם הרעה מיד נושעו מיד אויביהם, וישבו בטח בימי יפתח ושמואל."
          },
          {
            "hint": "",
            "question": "4. מדוע לא זכר שמואל את יהושע שהנחיל את הארץ?",
            "answer": "כתב הרלב\"ג שזכר אלו הארבעה ירובעל הוא גדעון, שמשון, יפתח, ושמואל כדי לבאר לעם שמרוב חסדי ה' יתברך היה שהושיע אותם מאויביהם פעם ע\"י הבלתי שלמים מאד אע\"פ שלא היו ראויים לזה מצד עצמם כמו בירובעל ויפתח, כי ירובעל היה עובד עבודת אלילים כשקרא ה' אליו להושיע את ישראל, ויפתח גם לא ראינו לו מעלה כי אם בגבורה, ופעם הושיעם ע\"י השלמים כמו שמשון ושמואל כי המופתים לא יעשה ה' יתברך רק ע\"י הראוי, ואמר להם זאת כדי להורות להם כי יצטרכו למלך להלחם מלחמותיהם, כי ה' אלוקי ישראל הוא מלכם ויושיעם כאשר ישובו אליו, ואם יסורו מדרכי התורה לא יועיל להם המלך."
          },
          {
            "hint": "",
            "question": "5. האם שמואל רוצה לשכנע את העם שיוותרו על המלך?",
            "answer": "את הנעשה אין להשיב, ושאול הוא בחיר ה', רק עם תיראו את ה' ועבדתם אותו ושמעתם בקולו במצוות עשה ולא תמרו פיו במצוות לא תעשה, כי אז והייתם גם אתם וגם המלך אחר אלוקיכם, והוא יהיה מלככם ההולך לפניכם להילחם לכם ולהושיע אתכם, והמלך יהיה אמצעי ביניכם לבין ה', ואם לא תשמעו בקול ה' במצות עשה ומריתם במצות לא תעשה, והיתה יד ה' בכם כמו שהיתה באבותיכם עד שתשובו אליו."
          },
          {
            "hint": "",
            "question": "6. איך ברר שמואל ע\"י נס הקולות והמטר שהרעו במה ששאלו להם מלך?",
            "answer": "היום קציר חטים ותראו שבהשגחת ה' דבקה בכם ואם כן לא היה לכם לשאול לכם מלך שיושיע אתכם בדרך הטבע אחר שאתם נושעים בהשגחה, ושנית אחר שהפלא הזה יתהוה ע\"י תפילתי לא היה לכם לבגוד בי כי כן הייתי יכול להרעים שנית בקול גדול על פלישתים כמו אז, ויקרא שמואל אל ה' ויתן קולות ומטר ביום ההוא, ורצה ללמדם ע\"י האות הזה עצמו שמטר והקולות שהם טובים בעונתם תבינו כי כן גם אתם שאלתם דבר שלא בעונתו, שאם המלך יהיה לכם טוב אחר מותי שתהיו תחת הטבע, הוא רע לכם בעודני חי ובעד ה' צבאות יגן עליהם, וירא העם מאד את ה' ואת שמואל."
          },
          {
            "hint": "",
            "question": "7. כיצד מפיג שמואל את הפחד מלב העם?",
            "answer": "ויאמר שמואל אם היה ה' קוצף עליכם בלא סיבה היה לכם להתיירא כאשר נשתנה רצונו אליכם מטוב לרע, אבל אחר שסבת הרעה הזאת תלוי במעשיכם הרעים, לכן אל תסורו מאחרי ה' ועבדתם אותו בכל לבבכם בלא שום פניה חיצונית מגמול ועונש, שאז אפילו ידעתם שיהיה לכם תועלת בעבודת נס, ראוי לכשתסורו מה'."
          },
          {
            "hint": "",
            "question": "8. כי אחרי התהו אשר לא יועילו ולא יצילו כי תהו המה- לבאר?",
            "answer": "אמר להם שמואל אל תסורו מן ה', כי אין לכם לצפות שתשיגו איזה תועלת בעבודת נכר, כי אין בם שום תועלת ולא יצילו מאיזה רעה, ואפילו בדרך סגולה לא יועילו כי תהו במה לגמרי, ותהו הוא דבר שאין בו ממש."
          },
          {
            "hint": "",
            "question": "9. מדוע לא יטוש ה' את עמו?",
            "answer": "אם תעשו רצונו ותעבדו את ה' אין לכם להתיירא שישתנה רצונו עליכם. מפני שמו הגדול שנודע למשגב על ידכם שהוא מושיעכם וכדי שלא יתמעט שמו הגדול ה' לא יטוש עמו, ומפני שרצונו לעשות אתכם לו לעם לא ישתנה וגם אני אמחול על עלבונות, כי חלילה לי מחטוא לבי להיות אכזרי מלמחול ולחדול מלהתפלל בעדכם, אחר שאתם שבים לה' ומתוודים על חטאתכם, אהיה חוטא אם לא אתפלל."
          },
          {
            "hint": "",
            "question": "10. באיזה תנאי תועיל תפילת שמואל?",
            "answer": "בתועלת שאעמוד לימינכם תלויה באם תיראו את ה', כי לא זה לא יועילו תפילותי ולימודי, ואם הרע תרעו, גם אתם וגם מלככם תספו."
          },
          {
            "hint": "",
            "question": "11. התועליות העולות מסיפור זה לדעת הרלב\"ג?",
            "answer": "א. ראוי לשלם שידקדק בהנהגת בניו שתהיה באופן הראוי, ולא יקל מזה מפני רב טרדתו בהנהגת העם, הלא תראה בבני שמואל שלא דקדק בהנהגתם כראוי, ולכן סרה הממשלה מזרעו, ונמשך מזה ששאלו להם ישראל מלך שהיה סיבה בסוף לגלות ישראל מעל אדמתם, וכן עלי שלא דקדק בהנהגת בניו כראוי זה היה סיבה שמתו בניו וסרה הכהונה מבית עלי וקשה לי הרי בתועליות דלעיל כתב כי לא היתה הסיבה בחטא בניו מפני שלא השגיח בענינם ומיישיר אותם לטוב, אלא מפני רוע תכונתם.<br>ב. ראוי לו לאדם שיהיה זריז בשמירת קניינו, ולכן שלח קיש את בנו ולא הסתפק לשלוח אחד הנערים, שמא לא יזדרז בבקשתם, ושמא יגנוב אותם וימכרם.<br>ג. כח המשעיר של שאול היה שלם, במה שאמר פן יחדל אבי מן האתונות ודאג לנו, וכן היה הענין, והנה יש לזה הכוח מבוא בענין הנבואה.<br>ד. אין ראוי לאדם שיתחזק על בקשת קנייניו האובדים יותר מן הראוי, כי לפעמים יהיה הנזק יותר מן השבח אף אם תימצא האבידה, וכ\"ש אם לא תנצא.<br>ה. ראוי לו לאדם שיהיה שומע לעצה טובה אע\"פ שיהיה היועץ שפל וקטן ממנו, כמו שאול ששמע לעצת נערו ללכת לאיש האלוקים.<br>ו. עוצם מעלת שמואל בנבואה עד שבאה לו הנבואה בהקיץ, ולזה סיפר שכאשר ראה שמואל את שאול ענהו ה' הנה האיש אשר אמרתי אליך זה יעצור בעמי.<br>ז. ראוי לו לאדם לברוח מן השררה ולהתרחק ממנה- נלמד משאול.<br>ח. ראוי לתת כבוד לאנשים לפי המעלה שהם עתידים להיות בה אע\"פ שאינה בידם עתה- כמו ששמואל כיבד את שאול והושיבו עמו בראש הקרואים.<br>ט. מהי כל משפט הגורל, ולזה סיפר שכבר נפל הגורל על שאול למלך, כמו שאמר שמואל בנבואה.<br>י. ראו למלך שיתנהג באופן שיראו ממנו האנשים.<br>י\"א. מי שאפשר לו לבקש רחמים על חבירו ואינו מבקש נקרא חוטא."
          }
        ]
      },
      "יג": {
        "": [
          {
            "hint": "",
            "question": "1. מי השלושה שנמחלים להם כל עוונותיהם?",
            "answer": "איתא בירושלמי ביכורים פ\"ג ה\"ג:<br>א. חכם דכתיב מפני שיבה תקום והדרת פני זקן, מה כתיב אחריו וכי יגור אתך גר בארצכם לא תונו אותו, מה גר מחולין לו כל עוונותיו, אף חכם שנתמנה מוחלין לו כל עוונותיו.<br>ב. חתן דכתיב וילך עשיו אל ישמעאל ויקח את מחלת בת ישמעאל, וכי מחלת היה שמה והלא בשמת שמה, אלא שנמחלו לו כל עוונותיו.<br>ג. נשיא- דכתיב בן שנה שאול במולכו, וכי בן שנה היה אלא שנמחל לו על כל עוונותיו כתינוק בן שנה."
          },
          {
            "hint": "",
            "question": "2. מדוע בחר שאול שלושת אלפים מישראל ואת שאר העם שלח אחרי שבדעתו היה להילחם בפלישתים?",
            "answer": "וצריך לומר שבשנה הראשונה למלכותו לא היה בדעתו להילחם עדיין, ורצה להיות נקי למלכותו שנה אחת להשגיח על העם טרם יחגר מלחמות באויביהם."
          },
          {
            "hint": "",
            "question": "3. מי היה נציב פלישתים ומדוע הרגו יהונתן?",
            "answer": "נציב הפלישתים היה הממונה של הפלישתים בגבע לגביית המס, ויהונתן הרגו כדי למרוד בפלישתים, ועשה זאת שלא מדעת אביו, ומזה נסבב ששמעו פלישתים ובקשו לנקום על זה ושאול תקע בשופר בכל הארץ להודיעם שישמעו להכין את עצמם למלחמה, ויישמרו מן האויבים."
          },
          {
            "hint": "",
            "question": "4. פלישתים נאספו להילחם עם ישראל- ומה עשו עם ישראל?",
            "answer": "בתחילה נאספו אל שאול בגלגל כי הרגישו בצרתם ומיראתם נתחבאו קצת ישראל במערות ובין הקוצים ובמגדלים גבוהים, ומקצתן עברו את הירדן, ושאול היה צריך להמתין שבעה ימים כמו שציווה עליו שמואל שימתין לו עד שיבוא ולא יעשה דבר, והנה ביום השביעי ראו העם כי לא בא שמואל ונפוצו מעל שאול מרוב פחדם ומוראם ולכן לא המתין עוד לשמואל אלא העלה העולה והשלמים כי ביקש שיגיע אליו הנבואה לחלות פניה ה' שיעזרהו, ולא די שלא הועיל לו אלא נמנעה גם נבואת שמואל להודיע אותו מה יעשה ואיך יתנהג בענין המלחמה, לפי שכבר עבר על מצות ה' יתברך במה שציווהו ע\"י שמואל נביאו שיוחיל שבעת ימים עד בואו אליו, אך לא חטא במה שהעלה עולות ושלמים והוא זר, כי אז היה מותר לזר להקריב בבמת יחיד כדאיתא בסוף זבחים."
          },
          {
            "hint": "",
            "question": "5. מה היתה תגובת שמואל למעשה שאול?",
            "answer": "והנה שמואל גינהו על אשר לא שמר מצות ה' אשר ציווהו ע\"י נביאו ולא עמד בניסיון, ואמר לו שזה העוון יהיה סיבה שלא תקום מלכותו ותינתן המלוכה לאיש אחר, שכן אמר משה דברים י\"ז, כ' לבלתי סור מן המצוה ימין ושמאל למען יאריך ימים, הא אם סר לא יאריך ימים, וא\"ת לא על מצוות נביא נאמר אלא על מצוות התורה, הכי כבר נאמר ולשמור את כל דברי התורה הזאת, ואח\"כ לבלתי רום לבבו ולבלתי סור מן המצווה אפילו ממצוות נביא- רש\"י."
          },
          {
            "hint": "",
            "question": "6. כמה מן העם נשארו עם שאול ויהונתן בגבעת בנימין?",
            "answer": "נותרו רק שש מאות איש, ויתר העם נפוצו מעליהם מרוב פחד, והנה פלישתים חנו במכמש במקום שהיה שם שאול בתחילה, ועשו להם שלושה ראשים להשחית את ארץ ישראל, ובדרך הטבע לא היה שום סיכוי להילחם כנגד פלישתים שמנו שלושים אלף רכב וששת אלפים פרשים ועם כחול אשר על שפת הים לרב ולא נמצא חרב וחנית לאחר מהנערים שנמצאו עם שאול ויהונתן, ורק ביד שאול ויהונתן נמצאו החרב והחנית, וכתב רש\"י ע\"י נס שהמלאך המציא להם- הרד\"ק."
          },
          {
            "hint": "",
            "question": "7. מה הסיבה שלא היו חרב וחנית לעם ישראל?",
            "answer": "אמר הכתוב וחרש ברזל לא יימצא בכל ארץ ישראל, וכתב הרלב\"ג או למיעוט הימצא הברזל בארץ ישראל, לא היו חרשי ברזל בישראל, ולזה היו צריכים לרדת אל הפלישתים לתקן להם כלי המחרשה ועבודת האדמה, ולא הניחו הפלישתים שישב בישראל חרש פלישתי, ליראתם שמא יעשו העיברים חרב או חנית וימרדו בהם וזו הסיבה שביום המלחמה לא נמצא חרב וחנית מלבד לשאול ויהונתן."
          },
          {
            "hint": "",
            "question": "8. כיצד נלחמו בפלישתים בימי שמואל ובנחש העמוני בלא כלי מלחמה?",
            "answer": "כתב מורנו הרב יצחק אברבנאל שהיו רוב כלי מלחמתם קשתות ומקלי יד וקלעים, ורוב גיבוריהם המה בחצים ובאבנים מלחמותם, כמו שנאמר בדברי הימים א' פרק י\"ב א' מימינים ומשמאלים באבנים ובחיצים ובקשת."
          }
        ]
      },
      "יד": {
        "": [
          {
            "hint": "",
            "question": "1. היכן חנו מחנות ישראל ופלישתים?",
            "answer": "הפלישתים היו חונים במכמש, ומכמש בהר, וישראל חנו בגבע בהר זה כנגד זה והגיעו ביניהם ויצא מצב פלישתים שהם נציבים לשמור שלא יצאו מן העיר משחיתים בהם, וחנו בגיא אשר בין שתי המחנות."
          },
          {
            "hint": "",
            "question": "2. מה עשה יהונתן ביום שעבר מצד פלישתים אל עבר מכמש?",
            "answer": "לקח את נערו כדי לעבור אל הצד שנגד מצב פלישתים, ולאביי לא הגיד כי לא היה דעתו עדיין אל הגבורה שהתעורר עליה אחר כך, ושאול ישב בקצה הדרומי ש גבע אל צד מגרון לא אל צד מכמש, וזה מסיבת מיעוט העם אשר עמו שהיו רק שש מאות איש, והתיירא להראות לפני מחנה פלישתים עם אנשיו המועטים ולכן הוצרך יהונתן לעבור."
          },
          {
            "hint": "",
            "question": "3. מה הראיות שיהונתן לא היה בדעתו אז לתקוף את הפלישתים?",
            "answer": "ראשית לא היה עושה דבר גדול כזה בלי להודיע לאביו, שנית היה שם אורים ותומים ביד אחיה בן אחיטוב הכהן ומדוע לא שאל בה', ושלישית העם אשר היו עמו גם לא ידעו כי הלך, ובודאי היה מכין אותם להיות נכונים אחריו."
          },
          {
            "hint": "",
            "question": "4. כיצד התנוסס רוח ה' ביהונתן ללחום בשם ה'?",
            "answer": "היה זה בין המעברות שהיו שם שני סלעים גבוהים דומים לשן המפסיקים ביניהם והיו גבוהים מאד עד שנקבו בשמות מיוחדים, שן שעמד אצל גבע היה מצוק מצד צפוני שהיה שם חל השנה שאי אפשר לרדת ממנו והשן שעמד אצל מכמש היה מצוק מצד דרומו שנכח גבע שאי אפשר לעלות עליו, עד שמלבד שהיו רק שנים אנשים נגד מחנה כבדה, היה קשה שיגיעו אל המחנה גם מצד המקום. בכל זאת נחה עליו רוח גבורה מאת ה' עד שהתעורר ליפול במחנה ואמר לנער לכה ועברה אל מצב הערלים, והגם שאי אפשר שננצחם בדרך הטבע אולי יעשה ה' לנו נס, כי אין לה' מעצור להושיע אם ברב אם במעט, ושום כוח טבעי אינו יכול לעצור בעדו."
          },
          {
            "hint": "",
            "question": "5. מה עונה הנער ליהונתן?",
            "answer": "נושא כליו הבין כי אי אפשר שיתעורר לפעולה כזאת הרחוקה מן הטבע שישליך נפשו מנגד במקום שהסכנה גלויה וידועה, אם לא בשכוח אלהי מניע אותו ומעורר את לבו לבל יפחד, ועל כן אמר עשה כל אשר בלבבך, כי הלב הוא החוזה האלוקי בענינים גדולים כאלה, ואיש הרוח יוכל לסמוך על חזיון לבו ואע\"ג דהוא לא חזא מזליה חזא, ואם כן נטה אל הצד לרדת מן הסלע אל בין המעברות ואני הנני עמך הגם שלבי אינו רואה את כל מאומה הנני בלבבך."
          },
          {
            "hint": "",
            "question": "6. האם יהונתן עשה ניחוש באומרו אם כה יאמרו אלינו פלישתים?",
            "answer": "כתב הרד\"ק שאין זה לאות וסימן לחזק לבו ולעוררו למעשה, וכמו שעשה אליעזר עבד אברהם, ויאמר יהונתן אל נערו הנה אנחנו עוברים אל הפלישתים ונגלינו אליהם, אם כה יאמרו אלינו דכמו עד הגיענו אליכם ועמדנו תחתינו ולא נעלה עליהם, והיה אפשר שיאמרו באו הנה או קרבו אלינו או לכו ונלחמה או כיוצא מן הדיבורים האלה ממה שהדימיון סובל או לא ידברו רק יצאו לקראתם, ולכן היתה הבחינה שאם הם ידברו כאותם המילים עצמם שאמר יהונתן לנערו, אין זה כי אם מפאת ההשגחה האלוקית שתשים המילים בפיהם ורוח ה' נוצצה בם להוציאם מה יעשון, והאם זה ממדרגת רוח הקודש, ואם כה יאמרו עלו עלינו, ועלינו כי נתנם ה' בידנו וזה לנו האות."
          },
          {
            "hint": "",
            "question": "7. ויגלו יהונתן ונערו אל מצב פלישתים- כיצד הגיבו הפלישתים?",
            "answer": "מיד זיהו שהם יהודים, וחשבו שהם מן הנחבאים אל המערות, ובכל זאת לא רדפו אחריהם, ויענו פלישתים עלו אלינו ונודיעה אתכם דבר, וזה עצמו היה ההודעה האלוקית כי נתנם ה' בידם, ויאמר יהונתן אל נושא כליו עלה אחרי כי נתנם ה' ביד ישראל."
          },
          {
            "hint": "",
            "question": "8. הפלישתים ראו שהם שניים ואיך פתאום נתקפו חרדה?",
            "answer": "היה מעזר ההשגחה שעלה אל הסלע ולא הסס הסלע ללכת על הדרך כי שם עמדו פלישתים צפופים אל פני הדרך ולא היה מסתבב אימה וחרדה ואבל יהונתן עלה שן הסלע והגיע באמצע בין אנשיו המצב ובין המחנה ושם התחיל להכות, ובמכה הראשונה היכו יהונתן ונושא כליו כעשרים איש, ותהי חרדה במחנה פלישתים וזה היה מה' יתברך על צד ההשגחה להביא עליהם את החרדה הנפלאה, כי אם היו באים מן הצד לעומת מקום המצב לא היו חרדים מהם כי היו רואים כי שניים המה, אבל בבואם באמצע בין במצב ובין המחנה ושם היכה חשבו המחנה שכבר נפל המצב והמשחית אחר שהניחם לעבור מגבולם והלאה וע\"י כך חרדה המחנה, ומתוך חרדת המחנה חרדו גם המצב ותהי חרדת אלוקים לא טבעית."
          },
          {
            "hint": "",
            "question": "9. מה ראו הצופים ומה עשה שאול?",
            "answer": "ראו שיש מהומה במחנה פלישתים, וחלק נמלט לצד זה וחלק נמלט לצד אחר חלק לצד הגבעה וחלקם לצד שכנגדו, ולכן נולד ספר אם זה בריחה או הכנה והתחלה למלחמה, ושאול רצה לדרוש באורים ותומים לדעת מה סיבת הדבר ומה הדבר הזה, וכן מינה את אנשיו וגילה שיהונתן ונושא כליו נפקדים, אבל היה הדבר רחוק בעיניו לחשוב שהם הולידו את המהומה הגדולה הזאת במחנה פלישתים."
          },
          {
            "hint": "",
            "question": "10. מדוע אמר שאול לכהן שאין צורך לפתוח האורים ותומים?",
            "answer": "כי תוך כדי כך ההמולה במחנה פלישתים נתרבתה עד ששמעו קול מפלתם, והיו מכים איש את רעהו, ולא היה פנאי לשאול באורים ותומים, ואותם ישראל שהיו נכנעים לפלישתים והיו סביבות המחנה להספיק להם צידה וצרכיהם, נהפכו עתה להילחם עם שאול נגד הפלישתים, וכל המתחבאים ששמעו כי נסו פלישתים הצטרפו אל שאול להכות באויבים."
          },
          {
            "hint": "",
            "question": "11. עד היכן רדפו את הפלישתים?",
            "answer": "כשבאו בין און חדלו מלרדוף אחר הפלישתים והמלחמה פסקה, והיתה תשועה גדולה מאת ה' לישראל, כי עיקר התשועה היתה השגחתית."
          },
          {
            "hint": "",
            "question": "12. ואיש ישראל ניגש ביום ההוא- לבאר?",
            "answer": "שאול ראה בבואו לבית און שהעם הפסיקו מן המלחמה, כדכתיב והמלחמה עברה וחדלו מלרדוף אחרי צריהם, וזה בא מטעם כי איש ישראל היו ניגשים ומוכרחים ביום ההוא אל המלחמה, ולא לחמו בנפש חפצה כעם חרף נפשו למות בעבור חופשיותו וארצו, רק היה אצלם מצד הלחץ ששאול לחץ אותם ע\"י שהתגרה בפלישתים כשהרגו את נציב פלישתים, ולכן עתה מצאו מנוח מאויביהם ורצו לנוח מן המלחמה אשר הלכו אליה מתוך ההכרה."
          },
          {
            "hint": "",
            "question": "13. מדוע השביע שאול את העם שלא לאכול לחם עד הערב?",
            "answer": "כמו בכל עת צרה היו מתענים ביום ההוא, ועתה שנושעו הותר להם לאכול ע\"פ הדין, וגזר שאול שלא יאכלו, כי עוד עין התשועה שלמה עד ישית אויביו הדום לרגליו, ותשלם הנקמה מאויביו."
          },
          {
            "hint": "",
            "question": "14. מה החידוש שלא טעם העם לחם ולא מן הדבש שעל פני השדה?",
            "answer": "הגם שהדבש אינו בכלל לחם, ולא היה עיכוב לא בלקיחתו ולא באכילתו, החמירו על עצמם מצד הספק שמא השביעם אף על הטעימה בעלמא."
          },
          {
            "hint": "",
            "question": "15. מדוע יהונתן טעם מן הדבש?",
            "answer": "ראשית הוא לא ידע שאביו השביע את העם שלא לאכול וההי שוגג בזה, והיה רק טעימה בעלמא ולא אכילה, ושלישית היה אחוז בולמוס, כדכתיב אחר שטעם מן הדבש ותאורנה עיניו, כי חשכו מחמת בולמוס רעבון וע\"י זה שב מאור עיניו, והיה מותר לאכול בזה על פי דין."
          },
          {
            "hint": "",
            "question": "16. כשהודיעו ליהונתן שאביו גזר שלא יאכלו לחם היום מה השיב?",
            "answer": "עכר אבי את הארץ שלא טוב עשה בגזירה זו, ראו כי אורו עיני כי טעמתי מעט דבש, וכ\"ש אם אכל העם היום היו כגיבורים ואוכלים מן השלל המזומן להם, ומה שהיו מפסידים היום בעת האכילה, היו מרויחים עתה לטרוף עתה לטרוף זרוע אף קדקד הראיה שאלה שלחמו עייפו מחמת הרעב."
          },
          {
            "hint": "",
            "question": "17. במה חטאו העם כאשר שחטו צאן ובקר?",
            "answer": "כתב הרד\"ק לפי שהיו מכינים השור בחיפזון כי היו רעבים לאחר התענית, היו שוחטים בארץ ולא היה הדם ניגר ומתמצה יפה והיה נבלע בבשר, ולפיכך הורה שאול לגול אבן גדולה ולשחוט עליה, כדי שיהא הדם ניגר ומתמצה היטב, וורבותינו ז\"ל פרשו כי היו מקדישים שלמים ואוכלים לפני זריקת הדם, וי\"א ששחטו בלא מזבח בנוי."
          },
          {
            "hint": "",
            "question": "18. כיצד תיקן שאול את חטא העם?",
            "answer": "בנה במה לזרוק עליה את הדם והקטיר חלבים, ושלח להכריז בעם שישחוט במקום השחיטה אצל הבמה ואח\"כ תאכלו."
          },
          {
            "hint": "",
            "question": "19. האם שחיטת לילה כשרה?",
            "answer": "י\"א כי שחיטת לילה כשרה בבמת יחיד, ויש פוסלים, ומה ששחטו בלילה בהמות של חולין שחטו."
          },
          {
            "hint": "",
            "question": "20. מדוע רצה שאול לבוז את פלישתים בלא לשאול בה'?",
            "answer": "כי חשב שהם מנוצחים בהחלט ואין צריך רק לבוז השלל ולמחות יתר הפליטה. ועל כן לא שאל באורים ותומים, והכהן השיב דצריך לשאול באורים ותומים דמי יודע אם לא נתאספו שנית בעריהם, וישאל שאול הארד אל פלישתים התתנם בידי ישראל ולא ענהו ביום ההוא."
          },
          {
            "hint": "",
            "question": "21. מה עשה שאול אחר שלא נענה באורים ותומים?",
            "answer": "הוא הבין שלא ייתכן שהחטאת היית בזמן העבר, אחר שה' עשה להם נס ותשועה כהיום הזה, ועל כורחך שנולדה איזה חטאת ביום הזה אחר הנס, ולכן אסף את כל העם והפיל גורל, מצד אחד עמדו כל העם ומצד שני עמדו שאול ויהונתן, ויילכד יהונתן ושאול בגורל, ואח\"כ הפילו בין שאול ויהונתן ונלכד יהונתן, וישאל שאול את יהונתן מה עשית, והשיב כי טעם מן הדבש ביום התענית שגזר."
          },
          {
            "hint": "",
            "question": "22. מדוע נשבע שאול מות יומת החוטא?",
            "answer": "י\"א דאפילו שיהונתן היה האמצעי אל התשועה, מות יומת כי כפי שדבקה בו ההשגחה כן יגדל החוט לפי מעלת החוטא ולפי קרבתו אל ה', והרמב\"ן דעתו שזה נכלל במה שאמר כל חרם אשר יוחרם מן האדם לא ייפדה מות יומת, שיש כל לבית דין לגזור חרם והעובר עליו חייב מיתה כמו שהיה בחרמו של יהושע, ויהונתן בצדקתו לא אמר התנצלות לאביו אחר שראה שהגורל עליה עליו, רק אמר הנני אמות."
          },
          {
            "hint": "",
            "question": "23. מה עשו העם כששמעו ששאול רוצה להמית את יהונתן?",
            "answer": "העם מסרו נפשם עליו כמו שיהונתן מסר נפשו על העם ויגינו עליו, ואמרו חלילה עליו שחוט וחלילה שייפול אחד משערות ראשו ארצה אחר שדבקה בו ההשגחה האלוקית איך יתכן שחטא ואשם בזדון, בודאי המליצו עליו שהיה שוגג ושלא אכל לחם רק טעם דבש ולא נחשב לו חטא, רק לפי מעלתו שעם אלוקים עשה היום הזה והקדוש ברוך מדקדק עמו כחוט השערה לעשות לו שגגות כזדונות ולא יתחייב מיתה כמזיד, ומדוע לא נענה שאול באורים ותומים מאחר ויהונתן היה שוגג, ותירץ מורנו הרב יצחק אברבנאל שעיקר מה שלא נענה היה בחטאת עצמו על שעבר את פי ה' בגלגל שלא המתין לשמואל, ולפי שהתשועה הזאת לא היתה על ידי שאול ובזכותו אלא ע\"י יהונתן ובזכותו, לכן לא רצה ה' שירדוף אחר פלישתים, ושאול חשב שזה בסיבת האכילה, וקשה לפירושו מדוע נפל הגורל על יהונתן, והעיקר כתב המלבי\"ם שה' חשב לצדיק כזה אשר דבקה בו ההשגחה את השוגג כמזיד, כי אחר שנודע לו שעבר על החרם בשוגג , היה לו להשתדל אצל אביו שישאל על נדרו ויעקור הנדר למפרע, ואכן זה מה שעשו העם שהשתדלו ששאול יתיר את נדרו, והיה לו פתח חוטה מעיקרא, ובמדרש ר' יוחנן אמר וכי לחם אכל והלא דבש אכל ואינו בכלל הנדר, וריש לקיש אמר והלא לא אכל רק טעם טעימא בעלמא."
          },
          {
            "hint": "",
            "question": "24. מדוע לא שאל שאול שוב באורים ותומים?",
            "answer": "כתב הרד\"ק כיון שלא ענהו בפעם הראשונה, לא רצה לרדוף אחרי פלישתים בעת הזאת, כי חשב אע\"פ שנמלא יהונתן בטענה, עוון יש בינינו על השבועה."
          },
          {
            "hint": "",
            "question": "25. ושאול לכד המלוכה על ישראל- לבאר?",
            "answer": "לכד מלשון מתחזק ומצליח במלוכה והיתה בידו בלא פקפוק, כי ראו כל ישראל כי נלחם באויביו ומצליח ומחריד האויב, וכל מי שירצה להרשיע ולהרע לישראל לחם עמו וניצחו, ונאסף חיל רב עמו."
          },
          {
            "hint": "",
            "question": "26. מי היו בני ובנות שאול?",
            "answer": "יהונתן, ישוי- הוא איש בושת לדעת מצודת דוד ומה שלא הוזכר אבינדב כי עדיין לא נולד, והרד\"ק פירש דישוי הוא אבינדב ואיש בושת עדיין לא נולד. ומלכישוע, ושתי בנותיו הבכורה מירב והקטנה מיכל, ואשתו אחינועם בת אחימעץ, ושר צבאו אבנר בן נר דוד שאול."
          }
        ]
      },
      "טו": {
        "": [
          {
            "hint": "",
            "question": "1. מדוע לא קיבל ה' תשובת שאול ולקח המלכות ממנו ובדוד קבל תשובתו ונמחל לו?",
            "answer": "כתב העיקרים פרק כ\"ד מאמר ד' כי חטא שאול היה בענייני המלוכה וחטא דוד לא היה בענייני המלוכה, ומסביר המלבי\"ם במשל על שני סופרים שחטאו אחד זייף שטרות ואחד נכשל בערווה, שהדין זה שחטא באומנותו יפסול מהיות סופר, וזה שחטא בערווה ילקה ויחזור לאומנותו, וכמו שלמה שנכשל בריבוי נשים שהיא מצוות המלך- נקרעה מלכותו."
          },
          {
            "hint": "",
            "question": "2. מה נשתנה עמלק משאר אויבי ישראל שצרו והרעו לנו ורק עליו ציוה ה' למחות שמו?",
            "answer": "כתב שם כל עורכי המלחמות יהיו מאחד מחמשת פנים:<br>א. או שיילחם על ארץ לכובשה ולהגדיל את ארצו, ועמלק נלחם בדרך.<br>ב. אם ירצה לעבור בגבול ארצו יילחם עמו מיראתו פן יעבור בגבולו, כמו סיחון ועוג, ואתם הייתם רחוקים מארצו.<br>ג. מחמת איזה מריבה או משטמה, שיש בין שני עמים הלוחמים, אבל עמלק קרך בדרך, דרך מקרה ולא היה לו דבר עמך.<br>ד. יש הנלחם כדי להראות גבורתו ותוקפו להיות לו לשם, אבל עמלק זינב כל הנחשלים ואתה עייף ויגע בענין שלא כיון להראות כחו בקרב.<br>ה. יש הנלחם בעבור הדת שחושב שה' ירצה מעשיו שיכחיד אומה הבלתי מאמינה בדתו ואלהיו, ועמלק לא ירא אלהים. כיון שלא היתה לו לעמלק שום אחת מן הסיבות שבעבורן יתגרו מלחמה, כק מחמת הכפירה באלהים ויען שאז שמעו כלם מהאותות והמופתים שעשה ה' במצרים ובים, ורצה עמלק להילחם עם עמו ולהראות שאין ביכולת ה' להושיעם, וכן שנאתו לישראל מצד אבותיו משטמת עשיו אל יעקב, לכן ציוה ה' למחות זכרו, ולא לחמול עליו."
          },
          {
            "hint": "",
            "question": "3. כיצד היה על שאול להכות את עמלק?",
            "answer": "שמואל הנביא מפרט לו איך להכותם:<br>א. הממון והקניניים והחרמתם ואסור להנות מהם, וי\"מ והחרמתם לשון כלייה והשחתה,<br>ב. והנפשות- והמתה מאיש ועד עשה מעולל ועד יונק משור ועד שה מגמל ועד חמור, בגדול החל ובקטון כלה, וזה בהדרגה ולא תחמול עליהם."
          },
          {
            "hint": "",
            "question": "4. מנין שאסור למנות ישראל אפילו לדבר מצוה?",
            "answer": "איתא במסכת יומא דף כ\"ב אמר ר' יצחק אסור למנות את ישראל אפילו לדבר מצוה, דכתיב וישמע שאול את העם ויפקדם בטלאים, ששאול אמר לכל אחד ואחד שיקח טלה מצאנו של מלך ואח\"כ מנה את הטלאים, לפי שאסור למנות את ישראל פן יראה בהם נגף כמו שקרה בדוד, ורואים ששאול היה לו עושר רב."
          },
          {
            "hint": "",
            "question": "5. מה פרוש וירב בנחלה?",
            "answer": "כתב המלבי\"ם באשר אין מחוקי המלכים לתגר מלחמה בלא איזה סיבה, כענין מה לי ולך כי באת אלי להילחם בארצי, בקש שם מריבה בנחל שלפני ערי עמלק, ששאול אמר שהנחל והבקעה שייך אליו, ועמלק רב עמו עד שזה היה עילת המלחמה, וגם זה מורה שלא קיים המצוה כראוי, שלא היה לו לבקש סבה אלא רק מפני ה' ציוהו. ובנחל זה היה הקיני רועה צאנו, ואמר להם שאול שיסורו ממקום המלחמה פן אכלך עמו ואתה עשית חסד עמדי בימי יתרו שיעץ למשה להעמיד שופטים, ולא יהיה מקרה אחד לצדיק ולרשע."
          },
          {
            "hint": "",
            "question": "6. ויך שאול את עמלק, ויתפוש את אלל מלכם חי, ויחמול שאול והעם- לבאר?",
            "answer": "כתב המלבי\"ם כי יש הבדל בין לחמול לחוס ולרחם, שהרחמים- לא יהיו רק מאדם לאדם בעבור שקצרה נפשו לראות באובדן איזה אדם או בצרתו, והחמלה – והחוסה תמצא בכל דבר, וההבדל ביניהם שהחוסה תהיה מצד צרכו אל הדבר, כמו אדם החס על ממונו וכליו באשר הם קניינו, והחמלה- תהיה גם על דבר שאין לו תועלת ממנו, רק ששופט בשכלו, שאין ראוי להשחית הדבר ההוא וקיומו טוב יותר, והנה לא הזהיר את שאול לבל יחוס ובל ירחם על עמלק, כי אלה מתכונות נפשיות, שהגם שיקיים מצות ה', בכל זאת יצוייר שיעורר רחמיו ויכאיב לבו במיתת ילדים רכים או בהשחיתו השלל שיכול היה להנות ממנו, אבל החמלה הוא עניין מחשבתי, שחושב שאין זה מן הראוי והיושר להשחיתם, ושלא בצדק ציווהו הנביא בדבר זה, זה עוון פלילי כי רוצה להתחכם נגד ה' ועל כן ציווהו בל תחמול עליו, ובזה נכשל שאול שחמל על אגג ועל מיטב הצאן, ובזה הראה שהאמונה מתרופפת בידו."
          },
          {
            "hint": "",
            "question": "7. מה היה דבר ה' אל שמואל על מעשה שאול?",
            "answer": "נחמתי כי המלכתי את שאול למלך כי שב מאחרי ואת דברי לא הקים, כל מקום שיש התנחמות אצל ה' הוא ביטול הפעולה לגמרי, כי קיום כל דבר תלוי בחפץ ה' ורצונו, וזה יבוא בגזרת דין שאין עליו מחילה ותשובה, וזה מטעם שחטא שאול במחשבה, שנבע ממיעוט אמונה בדברי ה' ע\"י נביאו, שחטא הכפירה גרוע מחטא הבא ע\"י תאווה או תכונה נפשית."
          },
          {
            "hint": "",
            "question": "8. מדוע הלך שאול הכרמלה?",
            "answer": "הלך להקים לו שם ציון בצורת יד על הניצחון על עמלק, וי\"מ שעשה מקום לחנות החיל ולחלק השלל והביזה, ומשם סבב לעבר הגלגל לזבוח שם, ואע\"פ שעתה היה המזבח בנוב היו מכבדים מקום אוהל מועד בגלגל, והיו זובחים שם בשעת היתר במות, וכן חידשו שם המלוכה וזבחו שם זבחי שלמים."
          },
          {
            "hint": "",
            "question": "9. היכן נפגשו שמואל ושאול?",
            "answer": "כשבא שאול אל הגלגל הגיע גם שמואל ושם נפגשו, ויאמר לו שאול ברוך אתה לה', הקימותי את דבר ה', והכל בא בזכותך, ויאמר שמואל ומה קול הצאן וקול הבקר אשר אנוכי שומע האם הם מעמלק, ויאמר שאול הן אמת מעמלק הובאו, ואין בזה כל רע, כי מה שחמלו על מבחר הצאן והבקר היה למען יזבחום לה' ולא להחזיק לעצמם ולכן לא יכולתי למחות בידם, כי גמרו שלמצווה יחשב, ומה שאינו ראוי למזבח החרמנו, ויש בזה טעם נוסף מדוע לא נתקבלה תשובת שאול, כי מתנאי התשובה הוא החרטה והוידוי, והוא לא התחרט כי לא הכיר חטאו כלל, ולא התוודה כי הכחיש והתנצל בדברי שקר."
          },
          {
            "hint": "",
            "question": "10. ויאמר שמואל אל שאול הרף ואגידה לך את אשר דיבר ה' אלי הלילה?",
            "answer": "שמואל אומר לשאול חדול דבריך ואגיד לך את דבר ה', הלא אם קטן אתה בעיניך לפי שאמר שאול חמל העם ולא הוא, ולא רצה למונעם, אמר לו שמואל הלא ראש שבטי ישראל אתה, ולפיכך משחק ה' למלך עליהם להנהיגם על הדרך הישרה ולמונעם מעבירה ואיך הנחת אותם לעבור על דברי ה', כיון שהיה בידך למחות ולא מחית, נראה כי רצונך וחפצך היה בדבר, וחמדת השלל ותעט אליו, ותעש הרע בעיני ה', כי זה הפעולה בכלל פיגול היא לא תרצה, כי המגרע ממצות ה' לא יחשב שיעשה על כל פנים חלק מן המצוה, רק הקצת שיעשה הוא רע בעיני ה' ועוון בעיניו, כמו מי שילבש ג' ציציות, וישים ג' פרשיות בתפילין, שהיא עבירה שעבר על לא תגרע. ולא קיים מצוה כלל."
          },
          {
            "hint": "",
            "question": "11. ויאמר שאול אל שמואל אשר שמעתי בקול ה'- לבאר?",
            "answer": "כתב הרד\"ק שאול מפסיק את דברי שמואל לפי שעדיין לא השלים דבריו ולא אמר לו עדיין מה שדיבר ה' אליו הלילה שאמר לו נחמתי, אבל כשאמר לו שמואל למה לא שמעת, הפסיקו שאול ואמר אשר שמעתי, ופירושו כמשמעו ששאול עומד על דעתו שעיקר המצווה היה עקירת עמלק ובזה לא שינה דבר, ואביא את אגג שזה סימן הניצחון שחיפשו את מלכם חי להמיתו בארץ ישראל, ומה שאמר שעט אל השלל, השיב שזה אינו מתייחס אליו רק אל העם, וגם לא אלי כווונת הבצע רק לזבוח לה' ולעשות בו מצווה."
          },
          {
            "hint": "",
            "question": "12. ויאמר שמואל החפץ ה' בעולות וזבחים כשמוע בקול ה'- לבאר?",
            "answer": "כתב המלבי\"ם כי יש הבדל בין חפץ לרצון, שהחפץ הוא תכונה נפשית, שיתאווה אל דבר ויחשוק בו מצד תאוות נפשו או חשקו אל הדבר, והרצון הוא תכונה מחשבתית, שהגם שאין נפשו חפצה בדבר ירצה בו מצד טוב הדבר ושלמותו מצד היושר והראוי, והנה הבאת זבחים אינם נרצים מצד עצמם רק מצד שמקיים גזירת ה' ופקודתו כמו שאמרו נחת רוח הוא לפני שאמרתי ונעשה רצוני, אמנם הדבר שהוא תכלית הזבח והוא שמיעה בקול ה' מצד חשקו אליו וזהו עיקר החפץ, וממילא מבואר שמוע מזבח טוב, שהשמיעה שהיא תכלית הזבח ה' חפץ בו מצד עצמו טוב יותר מן הזבח שהוא רצון סתמי בלא חפץ, ויותר מזה כי גם להקשיב (שהקשבה פחותה משמיעה) טוב מחלב אילים שהוא מקטר מן הזבח, ואם כן איך החלפת הדבר שלא לשמוע בקול ה' ומצוותיו שבו חפץ ה', כדי להקריב זבחים שתכליתם רק שישמע בקול ה', לא שבו ימרה פי ה' ובלתי שמוע בקולו, ובזה הראה טעותו מה שאמר שלקחו הצאן והבקר להקריב זבחים בגלגל."
          },
          {
            "hint": "",
            "question": "13. כי חטאת קסם מרי ואין תרפים הפצר- לבאר?",
            "answer": "שמואל מודיע לשאול כי מה שהתווכח עמו ואמר שלא פעל אין בזה הוסיף פשע רב נוסף על חטאו הקודם, ואמר לו שחטאת המרי דומה כחטאת הקסם, המרי והסירוב נגד ה' חטאתו שווה עם חטאת הקסם, שעיקר חטאו מצד היותר בלתי תמים עם ה' ועם דברי נביאיו לשאול בקוסמים, ואם מפציר ומתחזק בדעתו ואינו מודה על פשעו דומה כאילו הוסיף על חטאת הקסם עוון תרפים שהוא עובד עבודה זרה, ולכן יען מאסת את דבר ה' וימאסך ממלך, ותוסר המלוכה בעוונך."
          },
          {
            "hint": "",
            "question": "14. ויאמר שאול חטאתי כי עברתי את פי ה'- האם התקבלה תשובת שאול?",
            "answer": "עתה הכיר שאול שחטא והתוודה על חטאו, אבל עדיין התנצל במה שאמר כי יראתי את העם שסיבת חטאו היתה יראתו את העם ופחדו לעשות נגד רצונם, וביקש ועתה שא נא חטאתי על שעברתי דבריך, ושוב עמי ואשתחווה לה' ואבקש סליחה וכפרה, ויאמר שמואל לא אשוב עמך כי אין ההתנצלות הזאת מועיל מאומה, ולא תועיל אצל מלך ישראל שמלכותו מן השמים ואין כראוי שיגור ויפחד מן העם."
          },
          {
            "hint": "",
            "question": "15. ויחזק בכנף מעילו ויקרע- מה המשמעות בקריעה זו?",
            "answer": "גם אם ידבר הנביא את דבר ה' לרעה, תוכל להשתנות ע\"י תשובה ומעשים טובים, בכל זאת אם בא איזה פעולה עם דברי הנבואה אז לא תשתנה, כי הפעולה תורה על קיום הדבר תיכף. וזה מה שאמר שמואל לשאול קרע ה' את ממלכות ישראל מעליך היום ואי אפשר שתשתנה, ונתנה לרעך הטוב ממך ואי אפשר שישנה ה' את הטוב שייעד לרעך הטוב ממך בעבור טובו וצדקתו, וסר ממנו רוח ה' והוד המלכות מיד."
          },
          {
            "hint": "",
            "question": "16. וגם נצח ישראל לא ישקר ולא ינחם- לבאר?",
            "answer": "נצח ישראל הוא חוזק ישראל כוחם ותוחלתם, והרצון בנצח ישראל הוא חיי ישראל שהוא ה' יתברך, כמו הדם שהוא חיי הגוף, כי הדם יקרא נצח כטעם ויז נצחם על בגדי- ישעיה ס\"ג, ו'. ולכן אל תחשוב שהיעוד האלוקי דומה ליעוד האדם שלפעמים מגזים בפיו להרע ובלבבו לא ידמה כן, אצל השם שהוא נצחי שמתנאי נצחיותו שלא ימצא בו שום שינוי לא בהוה ולא בעתיד, על כן הרע גזר עליך וקרע מלכותך היום אינו גוזמא אלא אמת, וכן לא ינחם בעתיד על הטוב שיעד לדוד."
          },
          {
            "hint": "",
            "question": "17. לאחר שהכיר שאול שאין תרופה לחטאו מדוע ביקש משמואל שילך עמו?",
            "answer": "הגם שלא השתחווה עמד לבקש סליחה וביטול הגזרה, על כל פנים ביקש שיכבדהו בבואו עמו, וכאשר ראה שמואל ששאול מתבייש כנגד זקני העם נשמע לו לשוב עמו להשתחוות לה'."
          },
          {
            "hint": "",
            "question": "18. מדוע רצה אגג מלך עמלק במוות יותר מלהישאר בחיים?",
            "answer": "כי קשה מאד לפני השרים וכ\"ש המלכים חיי הבוז והשפלות והמוות טוב ממנו ולכן שמח כאשר הובא לפני שמואל, אמר לו שמואל הגם שאתה רוצה יותר במוות והיה ראוי שלא אמיתך למען תישאר בחיים המרים לך ממוות, אעשה זאת למען אמך, כמו שחרבך שיכלה נשים בהורגך בניהם השרויים אצלך והיו אימותיהן שכולות, כן אמך תהיה שכולה עתה יותר מהנשים האלה במה שאמית את בנה, שהיא רוצה שתישאר בחיים."
          },
          {
            "hint": "",
            "question": "19. מדוע שיסף שמואל את אגג?",
            "answer": "רוצה לומר דבקעו כאילו בוקע עצים למלאות מצות ה' יתברך, והיה בזה תועלת לתת יראה לנשארים שלא ילחמו עם ישראל- הרלב\"ג."
          }
        ]
      },
      "טז": {
        "": [
          {
            "hint": "",
            "question": "1. מדוע התיירא שמואל משאול למשוח מלך חדש ולא בטח בה' כי יצילהו?",
            "answer": "שמואל אמר לה' שאם יודע לשאול שאני הולך למשוח מלך אחרי יהרגני, וצריך לומר לא שהיה שמואל מתיירא, ולא שהיה בלתי בוטח כי ה' השולחו יצילהו, כמו שכל הנביאים לא חדלו מלכת במלאכת ה' מפני יראת בשר, רק שהנביא יסמוך על הנס בעת שיודע כי הנס מקושר עם שליחותו, כמו שהיה בשליחות משה וירמיהו שהלכו במקום סכנה ובטחו על הנס, באשר היתה כוונה האלוקית שיינצלו ע\"פ הנס למען יכירו עמים רבים ולמען יכירו ישראל כי הוא שליח ה' וכי ה' על ימינו בכחו הגדול, ואם כן לא היה הנס לצורך השליח רק לצורך השליחות, וגם הכא אילו היה ה' שולח את שמואל שימשח את דוד בפרסום לעיני כל ישראל לא היה מתיירא כי היה לבו בטוח כי יצילנו ה', אבל כיון שפה לא היה הכוונה שילך בפרסום, ושיחזק שליחות ע\"י נס, ואם כן אם יודע לשאול וירצה להורגו לשמואל, ויצטרך לנס להצילו, לא יהיה הנס לצורך השליחות רק לצורך שמואל היינו נס פרטי, ובזה מנכין לו מזכויותיו ועל זה אמר איך אלך."
          },
          {
            "hint": "",
            "question": "2. מה היתה התחבולה שנתן ה' על עגלת הבקר להקריבה בבית לחם?",
            "answer": "באמת גם שמואל הנביא יכול היה לעשות תחבולה קלה כזאת שיעץ לו ה', רק הצדיק הזה לא רצה להוציא דבר שקר מפיו, לכן ציווהו השם דרך מצווה שייקח עגלת בקר בידו ויזבח זבח, באופן שכאשר יאמר לזבוח לה' באתי, אמת היה בפיו, ובזה לא יהיה שום חשד שבא לדבר אחר, ואפילו ישאלוהו אם בא רק לזבוח או גם על דבר אחר שאז בהכרח ישקר באמונתו, לכן אמר לו ה' ושם אודיעך את אשר תעשה שליחות שניה, ולא הודיעו על כך לפני כן."
          },
          {
            "hint": "",
            "question": "3. מדוע חרדו זקני בית לחם?",
            "answer": "כיון שראו את שמואל ועגלות בקר בידו חרדו אולי נמצא חלל באדמה הקרובה אל בית לחם, ובא לערוף את העגלה בנחל, והם חרדו כי עליהם מוטלת המצווה, ושמואל הודיעם כי לא בא אלא לזבוח לה', והזמין גם את ישי ובניו בתוך קרואיו לבל יורגש הדבר."
          },
          {
            "hint": "",
            "question": "4. מדוע חש שמואל שאליאב הוא המלך שציוהו ה' למשוח?",
            "answer": "כתב הרד\"ק לפי שהיה הבכור בבני ישי, ועוד כי ראהו יפה צורה וקומה כשאול וחשב שה' בוחר באנשי צורה עקומה למכות כדי שיהא מוראו על העם, וה' אמר לו אל תבט אל מראהו וגובה קומתו כי בוחן לבות וכליות בני אדם יודע לבבם, ועל כן אינו הגון למלכות לפי לבבו, ורש\"י כתב דכעסן הוא."
          },
          {
            "hint": "",
            "question": "5. כל הכועס אפילו פוסקין לו גדולה מן השמים מורידין אותו- מנלן?",
            "answer": "איתנו בפסחים דף ס\"ו דה' היה אוהבו לאליאב עד עכשיו ולכן שמואל רצה למושחו, וכתיב כי מאסתיו לפי שכעסן היה, מכלל דהיה אוהבו עד עתה."
          },
          {
            "hint": "",
            "question": "6. ויאמר שמואל אל ישי התמו הנערים- לבאר?",
            "answer": "ישי העביר את שבעת בניו לפני שמואל ויען שמואל לא בחר השם באלה, ולכן תמיד כי בהכרח לא באו כלם וישי התנצל שיש עוד בן קטן והוא עם הצאן ועוסק במלאכתו."
          },
          {
            "hint": "",
            "question": "7. כיצד הודיע ה' לשמואל שקרא לעצמו רואה לעיל פרק ט'- שאינו רואה?",
            "answer": "באליאב חשב למושחו, ובדוד כשראהו אדמוני- נתיירא ואמר אף זה שופך דמים כעשיו, אמר לו הקב\"ה עם יפה עיניים יעשו מעצמו הוא הורג אבל זה מדעת סנהדרין הורג- במדבר ס\"ג, ח'. ובטבע האדמימות הנטועה בו ישתמש ללחום מלחמות ה' ויעשה משפט וצדק. וזה מה שכתוב הכא כי האדם יראה לעינים וה' יראה ללבב."
          },
          {
            "hint": "",
            "question": "8. כיצד משח שמואל את דוד למלך?",
            "answer": "כתוב וימשח אותו בקרב אחיו י\"מ מתוך אחיו והדבר נעשה בסוד, וי\"מ שהיה צריך עשרה כדי להשפיע עליו קדושה וטהרה ורוח גבורה, והיו שם ישי ושמונת בניו ושמואל שאין השכינה שורה על פחות מעשרה, ודוד נמשך בקרן ובשמן משחת קדש, וע\"י זה הובטח לו המלכות בירושה, ותצלח רוח ה' אל דוד מהיום ההוא ומעלה, וכתב הרד\"ק רוח הקודש נולדה בו מהיום ההוא ומעלה, ואמר השירים והמזמורים ברוח הקודש שנולדה בו, כי בכלל רוח ה' רוח הקדוש ורוח גבורה."
          },
          {
            "hint": "",
            "question": "9. מה קרה לשאול?",
            "answer": "רוח ה' סרה ממנו וביעתתו רוח רעה מאת ה' ומסביר המלבי\"ם כי רוח ה' הוא התעצמות שפע ברוחניות בענין אלוקי אשר חל על וכחותיו הנפשיות ותלבישהו רוח גבורה, ותמלאהו רוח חכמה ודעת ויראת ה', ואיש הזה גם כליו הגופניים נושאי הכוחות הנפשיים יוכנו אל השפע הלז להיותם משכן הכבוד, אמנם עת יוסר ממנו השפע בחטאו, וכליו יורקו מהרוחנות השוכן בם, ירגיש החסרון הזה ושתומם ויתבהל, ותחת הרוח הנשגב ישכון בו רוח אחר שחוריי מלא בלהה ועצב, דאגה ובעתה."
          },
          {
            "hint": "",
            "question": "10. כיצד חלה שאול במלנכוליה? ורפואתו?",
            "answer": "כתב המלבי\"ם בשם מורנו הרב יצחק אברבנאל שאחר שסר משאול רוח ה' לא נשאר כיתר האנשים אבל היה דואג תמיד מהרהר בעונשו ובהפסד מלכותו בחטאו, ומתוך כך נשרף דמו ונתראה בו חולי המלנכוליה המתראה משריפת הדם והמאה האדומה, ולפעמים יהיה עניין השגחי שיחול רוח דמיוני על כוח נפשו ויתגעש ויחרד תמיד, ורפואתו או ע\"י סיבה חיצונית כגון תרופה לתקן הכלים הנשחתים, או על ידי סיבה פנימית ליישר כח הדמיון והמחשבה אל השמחה והמרגוע."
          },
          {
            "hint": "",
            "question": "11. מה הציעו עבדי שאול ומה הוסיף בזה שאול?",
            "answer": "עבדיו בחרו את המוסיקה שהיא תעתיק את מתכונה לתכונה, ותסיר גם חולי השחורה בשתעתיקהו אל מחשבות אחרות משמחות, ולכן אמרו יבקשו יודע מנגן בכנור שינגן בעת הצורך, ושאול הוסיף שיהיה מיטיב לנגן הבקי בחכמה זו ביתר שאת בטוב טעם ודעת, שידע לנגן שירים המעוררים את הנפש, וכדי שיתפעל המלך מנועם זמירותיו צריך שיהיה מיטיב לנגן."
          },
          {
            "hint": "",
            "question": "12. מה התארים שנמצאו בדוד שיהא ראוי לנגן לפני שאול?",
            "answer": "כתב המלבי\"ם בשם מורנו הרב יצחק אברבנאל:<br>א. יודע נגן- שיודע חוכמת המוסיקה בשלמות.<br>ב. וגיבור חיל- שלא כדרך המשוררים שרובם ישתלמו בכוח הדמיון והם חלושי המזג רפויי ההרכבה על הרוב.<br>ג. ואיש מלחמה- יודע בתחבולות מלחמה וגם זה דבר מתמיה שהמתעסק בתחבולות מלחמה לא יטריד זמנו בניגון ובשיר כי הם מלאכות מתנגדות.<br>ד. ומבין דבר- וגם זה נגד הרגיל במשוררים שנשלמים בדמיון וחסרי ההשכל האמיתי לרוב.<br>ה. ואיש תואר- יפה תואר שלא מצוי בין המשוררים.<br>ו. וה' עמו- שהוא ירא אלוקים וסר מרע. וגם זה על המעט שבמנגן שהוא יפה תואר לא יהיה נרדף אחר תאוותיו ואחר חמדת נשים."
          },
          {
            "hint": "",
            "question": "13. מדוע מצא חן דוד בעיני שאול ויאהבהו מאוד?",
            "answer": "כי זמירות דוד עשו פרי בג' ענינים- ראשית רווח לו מאוד לשאול מן מהצוקה הפנימית שאילצה את נפשו וסרה ממנו החרדה, ושנית וטוב לו- שנהפך לתכונת השמחה, ושלישית וע\"י כך סרה מעליו רוח הרעה."
          }
        ]
      },
      "יז": {
        "": [
          {
            "hint": "",
            "question": "1. איך העיזו פלישתים לאסוף מחניהם למלחמה?",
            "answer": "כיון שסר רוח ה' מעל שאול המלך, נפלה גבורת ישראל, וגבר אויב הפלישתים אשר זה מקרוב נפלו לפני יהונתן לבדו, עתה ערב להם ללחום בישראל, ולא זאת בלבד אלא תיכף שאספו את מחניהם בארץ פלישתים הלכו לארץ יהודה ושם גמרו האסיפה, ולא פחדו להוסיף בארץ יהודה כאילו כבר כבשו הארץ."
          },
          {
            "hint": "",
            "question": "2. מנין שנמס לב ישראל מפלישתים?",
            "answer": "כיון שנתאספו בעמק האלה, ולא ערב לבם לגרשם מיהודה, וגם פחדו להתקרב אליהם רק נאספו רחוק ממחנה פלישתים, והפלישתים התקרבו אליהם ולא הפסיק ביניהם רק הגיא."
          },
          {
            "hint": "",
            "question": "3. מדוע גולית נקרא איש הביניים?",
            "answer": "כתב הרלב\"ג כיון שהיה הולך בין מחנה פלישתים ובין מחנה ישראל, והוא היה אחד משרי פלישתים, וגבורתו היתה מצד חוזק גופו אם בגובהו שהיה גבוה שש אמות וזרת אם מצד מלבושיו אשר יגינו עליו מכלי נשק, היה מוקף ברזל וכובע נחושת על ראשו ועל גופו שיריון ועל רגליו מצחת נחושת, וכידון הנמשך מן הכובע אל בין כתפיו להגן צווארו ממכת חרב, וחנית שמשקלה שש מאות שקל ברזל דבר המורה על גודל כוח הפלישתי הזה ועמד איש עם המגן לפניו."
          },
          {
            "hint": "",
            "question": "4. מה מציע גולית לישראל?",
            "answer": "למה תצאו כולכם למלחמה, יילחם אחד כנגדי בשביל כולכם, אנוכי הרגשתי לחפני ופנחס, ושביתי את הארון, ואתם נעשיתם עבדים לשאול, ולא הושיע אתכם מימיו בגבורתו, בררו לכם את שאול וירד אלי, אם יתגבר עלי והיינו לכם לעבדים, ואם אני אכה אותו והייתם לנו לעבדים, ובין כך אתם עבדים לשאול ואין לכם נפקא מינה למי תהיו עבדים, כי זה היה מנהג התייחדות הלוחמים, שמטילים תנאים ביניהם שמי שינצח את חברו המנוצח יהיה לעבד, ולמה לשפוך דם המונים בחינם, טוב יותר כי יתברר הדבר ע\"י שני לוחמים, ויותר יש לפלישתים להפסיד מאשר לכם כי הפלישתים עם חופשי שאין להם מלך, רק סרנים באופן שהממשלה מיוחס אל העם כולו, ואתם עבדי שאול, ואם היו ישראל מתרצים אז היו כותבים את התנאים שיושמו ביניהם בספר, והעד עדים והיו משימים שופטים לברר את הכל, והיו בוחרים את הזמן והמקום והיו מעיינים שישתוו הלוחמים בכלי זיינם ובבגדיהם וכיוצא בזה, אולם ישראל לא הסכימו עמו, והעדיפו להילחם עם בעם ממלכה בממלכה, וזאת לא יחשב להם לחרפה, כי בזה לא הראו מורך לב ופחד שלא הסכימו שתהיה המלחמה בין גולית ושאול, שלפעמים יקרה לאחד מקרה ופגע חולי או אסון, ואיך כל העדה יאשמו להיות עבד עולם, ולכן לא כתבו את התנאים ולא נעשה כל הראוי לעשות במנהג התייחדות הלוחמים."
          },
          {
            "hint": "",
            "question": "5. מדוע התחיל גולית לחרף ולגדף מערכות ישראל?",
            "answer": "אחר שראה הפלישתי שישראל לא הסכימו לעצתו, אמר להם דעו לכם כי כוונתי לחרף ולבזות אתכם שאין ביניכם איש גיבור חיל כמוני, תנו לי איש ונלחמה יחד ובלא התנאים הקודמים, כי המלחמה תהיה כדרכה עם בעם, ולמען כבודכם אתם מוכרחים לבקש איש שיילחם אתי מקנאתו אל בני עמו אשר אני מחרפם ומגדפם."
          },
          {
            "hint": "",
            "question": "6. כיצד הגיבו שאול וכל ישראל?",
            "answer": "ויחתו ויראו מאד, ונמוג לבבם מפחד הגיבור הזה, ואף ששמעו דברי גידופיו וחירופיו לא נמצא בם מי שילבש נקם תלבושת."
          },
          {
            "hint": "",
            "question": "7. מדוע נפקד דוד מלבוא אל המערכה?",
            "answer": "היה נהוג ביניהם שהצבא היוצא למלחמה היה מתחלק לפי בתי אבות, שהאיש שהיה לו שמונה בנים, יצאו גדולים למלחמה, והקטנים מהם נשאר בבית לשרת את אביהם, בפרט אם היה האב זקן ובעל נכסים כמו שהיה ישי, ולכן שלושת בניו הגדולים אליאב אבינדב ושמה הלכו למלחמה עם שאול, ודוד הקטן נשאר עם אביו לרעות את צאן אביו, וממילא גם לא שמע מדבר הפלישתי."
          },
          {
            "hint": "",
            "question": "8. כיצד מגיע דוד אל המערכה?",
            "answer": "לאחר ארבעים יום שגולית הפלישתי מחרף ומגדף השכם והערב כדי להבהילם, החליט ישי לשלוח לבניו בחזית צידה שאזלה מכליהם במשך התקופה הארוכה הזאת, וביקש מדוד בנו הקטן שיביא להם את האספקה, וכן שלח צידה לשר האלף הממונה עליהם שימצא חן בעיניו, וישכם דוד בבקר ויטש את הצאן ביד שומר, ויבוא למקום חזית המחנה- המעגלה כי ישבו בעיגול להישמר שלא יבואו עליהם האויבים בכל צד מצדדי המחנה, וברגע שדוד הגיע למחנה יצאו הלוחמים למקום המערכה, והוכרח דוד לרוץ אל המערכה אצל אחיו, וע\"י כך ראה את הפלישתי והתפעל מדבריו."
          },
          {
            "hint": "",
            "question": "9. מדוע נסו עתה ישראל מפני גולית?",
            "answer": "כי עתה קרבו על המערכה כדי לערוך המלחמה, והפלישתי קרב אליהם עד מקומם וינוסו מפניו."
          },
          {
            "hint": "",
            "question": "10. מה מבטיח כרוז שאול המלך לאיש אשר יכה את גולית?",
            "answer": "יעשרנו המלך אשר גדול, ואת בתו ייתן לו, ואת בית אביו יעשה חופשי- ממשפט המלוכה."
          },
          {
            "hint": "",
            "question": "11. מדוע שאל דוד מה יעשה לאיש אשר יכה את הפלישתי הלא שמע את כרוז המלך?",
            "answer": "כתב המלבי\"ם דדוד אמר זאת כמתמיה על האיש ישראל ההמוני, שחשב שע\"י עושר ובת המלך שייעד למנצח ימצא איש שיתעורר להלחם על הפלישתי, ודוד השיב כי הפעולה הגדולה הזאת בעצמה להינקם ממחרף אלוקים חיים ועם ה' צבאות, הוא יותר יקר מכל רכוש ומזל מתן, וזהו עצמו השכר היותר גדול מי שיצליח לעשות פעולה מאושרה כזאת, ואי אפשר להעלות על הדעת שיקבל כער בעד זה, דכל לב המקנא לה' יתאזר לנקום מצד תבערת הקנאה והנקמה לעמו ולאלוקיו, ולא מצד שני."
          },
          {
            "hint": "",
            "question": "12. מדוע חרה אליאב על דוד?",
            "answer": "חשדו שירד מאליו אל המערכה, כי לא הגיד לו שאביו שלחו וחשב שעזב את הצאן הפקר, ודוד עונה לו גם אם דרכך לכעוס עלי בעשותי דבר רע בעיניך, מה זה כעסת עתה, הלא עתה לא עשיתי מאומה ורק דברים בעלמא דברתי."
          },
          {
            "hint": "",
            "question": "13. כיצד משכנע דוד את שאול שיוכל להילחם עם גולית?",
            "answer": "שאול טוען לדוד הינך נער והוא מלומד מלחמה מנעוריו, ודוד מספר לשאול כיצד נלחם כנגד הארי והדוב שאם אבירי הגוף ואמיצי כח ממנו, כי בהיותו רועה באו עליו ארי ודוב ונשאו שה מן העדר, ויצאתי אחריו והכיתיו והצלתי את השה, וכשבאו כנגדי הכיתי את שניהם, והמיתים, והם היו שניים, והפלישתי תקפו לא יעדף רק כאחד מהם, ואם תאמר שהאדם מצד שכלו מסוכן מהם, על זה השיב כיון שחרף מערכות אלוקים חיים ירד ממדרגתו האנושית אל מדרגת החיה והבהמה אין בו רק כוח גופני לבד, וכמו שהתגברתי על הארי והדוב בכוח שאלת נפשו האלוקית, הרוצה בסגולתה על החיים כן יתגבר על טורף הפלישתי בכוח זה, והוסיף לחזק בטחונו מצד מצד אחר, מצד השגחת ה' על יראיו, הגם שיהיה כוחי חלוש נגד הארי והדוב ונגד הפלישתי, הנה ה' אשר הצילני מהארי והדוב בהשגחתו הוא יצילני גם עתה דרך נס, ושאול השתכנע ויאמר אל דוד לך לך ה' וה' יהיה עמך."
          },
          {
            "hint": "",
            "question": "14. כיצד מכין דוד את עצמו להילחם בפלישתי?",
            "answer": "בתחילה שאול הלבישו במדי קרב ונתן כובע נחושת על ראשו והלבישו שיריון וחרבו בידו כי חשב שינצח בדרך מלחמה שיהיו הלוחמים שוים בכלי זיינם, ודוד ניסה ללכת ואמר לשאול שאינו יכול ללכת במדים הללו כי מעולם לו הורגל בהם, והיו כבדים עליו, וייקח מקלו בידו, ויבחר לו חמישה חלוקי אבנים מן הנחל וישם אותם בכלי הרועים אשר לו וקלעו בידו, ויגש אל הפלישתי, ובדרש למה חמישה, אחד לשמו של הקב\"ה ואחד לשמו של אהרון ושלושה לשלושת האבות, אמר הקב\"ה וכי לא לפני חירף וגידף עלי להיפרע ממנו, אמר אהרון וכי לא גואל האדם אני עלי להיפרע ממנו, אמרו אבות וכי לא עלינו להיפרע ממנו, שחירף וגידף מערכות אלוקים חיים, וביקש לעקור בנינו ולעקור תורתם שהיא מחייתם, ופירוש אהרון שהיה גואל הדם, דם של חפני ופנחס שהיו כהים והרגם גולית, ורואים את גודל בטחונו של דוד שלא לקח עמו נשק רק אבנים ומקל וקלעו."
          },
          {
            "hint": "",
            "question": "15. כיצד מגיב גולית הפלישתי בראותו את דוד ניגש אליו?",
            "answer": "הוא גם התקרב אל דוד באיטיות מפאת כובד כליו, והאיש הנושא מגינו לפניו, ובראות גולית את דוד שהוא נער בשנים ויפה מראה דבר המראה שהוא רך וענוג ולא מנוסה במלחמות קשות, רק מצד היותו אדמוני רתיחת הדם תנשאהו אל אשר למעלה מטבעו, אמר לו הכלב אנוכי כי אתה בא אלי במקלות, ויקלל הפלישתי את דוד באלוקיו, וכיוון שבוש להתקרב אל דוד ללחום עם מקל ואבנים אמר לדוד לכה אלי ואתנה את בשרך לעוף השמים ולבהמות השדה, היינו לחיית השדה כי הבהמות לא אוכלות בשר וחיה בכלל בהמה, ובדרש כיון שראה דוד שדבריו מקולקלין שאמר לבהמות השדה, ידע שה' יסגיר אותו בידו, ולכן אמר לו היום הזה יסגירך ה' בידי לא בכוחי רק בדרך נס, והכיתיך והסירותי את ראשיך מעליך, ולא אותך לבד כי את כל מחנה פלישתים יסגיר ה', וידעו כל הארץ- האומות שאינם מאמינים בהשגחת ה', יכירו וידעו כי יש אלוקים לישראל. וידעו כל הקהל הזה, גם ישראל הגם שמאמינים בהשגחה, חשבו עד עתה שה' יושיע האמצעים טבעיים ולכן הכינו כלי נשק, שלפי דעתם המלחמה מיוחדת אל האדם שלוחם וה' רק מכריע אל הצד שיופיע שם בהשגחתו, ועתה ידעו כי לא בחרב ובחנית יושע ה', כי לה' המלחמה ונתן אתכם בידינו, ועתה קם הפלישתי להתקרב אל דוד, ודוד רץ לקראתו ונלווה אליו השגחת ה' שקלע למטרה בפעם הראשון במצחו במקום היחיד שהיה מגולה וי\"מ שנכנסה בכובע הנחושת ונקבה באופן שטבעה האבן במצחו ונפל כמו מת ארצה על פניו מרוב חולשתו, ואח\"כ השלים דוד עם חרבו של גולית וכרת את ראשו כדי שיתפרסם עניין מיתתו, ויתפרסם גם כן הנס לישראל ולזה הביא דוד את ראש הפלישתי לירושלים יחד עם שאול, ואנשי ישראל רדפו אחר פלישתים ויפלו חללי פלישתים בדרך."
          },
          {
            "hint": "",
            "question": "16. וכראות שאול את דוד יוצא לקראת הפלישתי אמר אל אבנר מי זה הנער- וכי לא הכיר?",
            "answer": "והכתיב כשניגן דוד לפניו ויאהבהו מאד ויהי לו נושא כלים, אלא על אביו היה שואל כיוון שראהו מתנהג בתכסיסי מלכות אמר אם בא ממשפחת פרץ מלך יהיה שהמלך פורץ לו גדר לעשות לו דרך ואין ממחין בידו, ואם ממשפחת זרח בא חשוב יהיה אמר לו דואג עת שאתה שואל אם בא ממשפחה שיהא הגון למלכות אם לאו, שאל אם ראוי לבוא בקהל אם לאו, שהרי מרות המואביה בא, אמר לו אבנר שנינו עמוני ולא עמונית אומר לו דואג אם כן ממזר ולא ממזרת, אמר לו כיון נאמר על דבר אשר לא קדמו אתכם בלחם ובמים ואין דרך אשה כבכך, אמר לו היה להם לקדם אנשים לקראת אנשים ונשים לקראת נשים, נשתתק אבנר, מיד ויאמר המלך שאל אתה בן מי זה העלם, שם קורא לו נער כאן קורא לו עלם, כך אמר לו הלכה נתעלמה ממך, צא ושאל בבית המדרש, שאול, אמרו לו עמוני ולא עמונית, מואבי ולא מואבית, הקשה להם דואג כל הקושיות האלו, נשתתקו, רצו להכריז עליו, מיד חגר עמשא חרבו ואמר כל מי שאינו שומע הלכה זו יידקר בחרב, כך מקובלני מבית דינו של שמואל הרמתי עמוני ולא עמונית מואבי ולא מואבית- יבמות דף ע\"ו. וניתן לתרץ את קושיית דואג בפשיטות שהרי האשה תלויה בבעלה וממילא אין לה רשות לתת כלום בלא הסכמתו."
          },
          {
            "hint": "",
            "question": "17. מדוע שאול שואל את דוד בן מי אתה?",
            "answer": "מפני הרוח הרעה שכח שם אביו, ודוד משיב לו בן ישי שהוא עבדך, בית הלחמי ע\"ש מקומו וע\"ש שהיה גיבור מלחמה."
          }
        ]
      },
      "יח": {
        "": [
          {
            "hint": "",
            "question": "1. מדוע נקשרה נפש יהונתן בנפש דוד ויאהבה?",
            "answer": "מצד רוח הגבורה והקדושה היה קשר והתחברות בנפש, כי הדומה ימשך וישתוקק אל הדומה, ואהבהו יהונתן כנפשו אהבה עזה שאין למעלה ממנה, אהבה שאינה תלויה בדבר הערב או המועיל רק אהבה עצמית שיאהב הטוב את הטוב."
          },
          {
            "hint": "",
            "question": "2. וייקחהו שאול ביום ההוא ולא נתנו לשוב לביתו- לבאר?",
            "answer": "שאול היה דעתו להתחתן עם דוד לבנות לו בית נאמן, לכן לא נתנה לשוב אל ביתו אל הצאן, כי מיועד הוא להיות חתן מהלך, ויהונתן כרת עמו ברית מצד אהבתו."
          },
          {
            "hint": "",
            "question": "3. איך זה יענו הנשים המשמחות נגד כבוד כמלך ותאמרנה הכה שאול באלפיו ודוד ברבבותיו?",
            "answer": "המשחקות לא היו המשוררות שהן המדברות דברי שיר בעצמות הדבר, רק הדוברות דברי שחוק, דיבור בעל שתי פנים לעורר צחוק ושמחה והן ענו זאת, ולא היתה כוונתן להגדיל שדוד היו לו רבבות, כי נהפוך הוא הנצחו ןבמעט אנשים גדול יותר, רק אמרו ששאול ויהונתן לחמו באלפים שהיו עמם ודוד מכה אותם בא בניו, רבבותיו לשון אבנים ושאול לקח הדברים כפי פשטם שדוד הכה ברבבות והא היכה רק אלפים או שהמכה שהיכה שאול כאילו עמו אלפים והמכה שהיכה שאול כאילו עמו אלפים והמכה שהיכה דוד כאילו עמו רבבות."
          },
          {
            "hint": "",
            "question": "4. מדוע חרה לשאול מאוד?",
            "answer": "כי הלא בחיר העם הוא המולך ואם רוב העם אחריו המלוכה עמו בכוח, ועוד לא חסר לו רק המלוכה בפועל, ולכן ויהי שאול עוין את דוד מהיום ההוא והלאה כי נתן ענייניו בלבו בחשבו כי הוא כאיש שאמר הנביא, ונתנה לרעך הטוב ממך, ולכן התחיל לחשוב עליו מחשבות להורגו, והיה מביט בו מבט שונא."
          },
          {
            "hint": "",
            "question": "5. מה היה מתנבא שאול כשצלחה עליו רוח רעה?",
            "answer": "כתב המלבי\"ם דכל מקום שכתוב פועל מתנבא בהתפעל מורה על נבואה בלתי גמורה כי זה מנהג ההתפעלות להורות או מעשה מדומה כמו יש מתעשר מתרושש, ומזה המין אומר מתנבא אצל שאול, ודומהו משוגע ומתנבא- ירמיהו כ\"ט, כ\"ו, או מורה על ההרגל והתלמדות כגון אלדד ומידד מתנבאים רוצה לומר מתלמידים לנבואה, ושאול בשיגעונו היה כמגיד עתידות כי דוד ייקח מלכותו, וי\"מ שהיה מדבר דברי שטות."
          },
          {
            "hint": "",
            "question": "6. בין פעם הראשונה לפעם השנייה ששאול הטיל חניתו להרוג את דוד?",
            "answer": "הנה בפעם השניה כתיב וירא שאול מלפני דוד, ובפעם הראשונה כאשר דוד מנגן לפני שאול, רצה שאול להכותו כבלתי מתכוון אלא דוד רק אל הקיר, וכאילו היכהו בשגגה, ויסוב דוד בהשגחת ה', כי דוד היו עיניו בכינור ולא ראה מה ששאול עושה רק ה' הזמין שסב מפניו בלא כוונה וכן היה בפעם השנייה, ובזה ראה שאול בחוש שההשגחה הפרטית דבוקה עם דוד וירא כי ה' עמו, ובהפך שסר מעת שאול."
          },
          {
            "hint": "",
            "question": "7. ויהי דוד לכל דרכיו משכיל וה' עמו- לבאר?",
            "answer": "הנה שאול חשב להשפיל את דוד שלא יהיה עוד קרוב למלך בארמון ושר צבא. רק מינהו לשר אלוף היוצא למלחמה ואולי ייהרג, וגם בזה לא הועיל כי העם אהבו את דוד כי היה יוצא ובא לפניהם ולא עשו דבר בלעדיו, ודוד מצליח מאד בכל דרכיו והיה ה' יתברך עמו, וזה הוסיף יראה לשאול מפני דוד."
          },
          {
            "hint": "",
            "question": "8. מה המוקש שרצה שאול להכין לדוד בתתו לו את בתו?",
            "answer": "מה שהבטיח לתת את בתו לנוצח את הפלישתי הוא מחויב ועומד, רק שיכול לתת איזה מהם שירצה, ויכול לתת לו הצעירה ויצטרך להמתין עד שתינשא הבכורה תחילה, והוא רוצה לתת לו את הבכירה שבזה לא התחייב ועל כן מתנה עמו תנאי איך היה לי לבן חיל והלחם לי מלחמות ה' בפלישתים וחשב שיהיה זה כלי להפיל את דוד בידי פלישתים."
          },
          {
            "hint": "",
            "question": "9. האם דוד מסכים להתחתן עם המלך?",
            "answer": "ויאמר דוד ברוב ענוותנותו מי אנוכי ומי חיי משפחת אבי בישראל כי אהיה חתן למלך, כאילו אמר הנני נבזה ושפל, ומה חיי חשובים שאהיה ראוי לזה הלא הייתי רועה צאן ואיך יתכן שאלקח מאחרי הצאן לקחת בת המלך."
          },
          {
            "hint": "",
            "question": "10. מדוע התקדשה מירב בתו הבכורה של שאול לעדריאל המחולתי?",
            "answer": "שאול היה בדעתו לתת את מירב בתו הבכורה לדוד, וכשהגיע העת לתת לדוד התקדשה שלא מדעת אביה כי גדולה היתה לעדריאל המחולתי, ונחלקו חז\"ל אם קידושי מירב היו קידושי טעות, כי קודשה במלואה של העושר שהובטח מעם שאול ואינה מקודשת, ור\"י דבר שהיו קידושים גמורים כי קודשה בהנאת מחילת מלווה ונתקדשה מעדריאל בעבירה, ואת מיכל נשא אחר מיתת מירב, שבין כך ובין כך מחל דוד לשאול על העושר שהובטח לו."
          },
          {
            "hint": "",
            "question": "11. ויאמר שאול בשתיים תתחתן בי היום- לבאר?",
            "answer": "מיכל בתו הקטנה של שאול אהבה את דוד, ושאול החליט לתת אותה לדוד במקום מירב, והתנצל לפני דוד בשתי בנות שיש לי תתחתן בי היום, כי אתן אחת מהן והיא הפנוייה כי הנשואה אי אפשר שאתן שנתקדשה שלא מדעתי, ודוד פג לבו מהאמין, ולכן ציווה שאול לעבדיו שיחזקו ידיו בזה, וטען דוד שהוא לא ראוי לזה כמו שטען קודם והוסיף שאין בידו מוהר, ושאול משיב לדוד שאין חפצו במוהר כי אם במאה עורלות פלישתים להינקם באויבי המלך שיביא לזמן מסוים, ושאול חשב להפיל את דוד ביד פלישתים ע\"י זה."
          },
          {
            "hint": "",
            "question": "12. האם דוד מסכים לתנאי של שאול?",
            "answer": "דוד מסכים להביא מאה עורלות פלישתים היתה כוונה זדונית מצד שאול, כי ההורגים בדרך מלחמה אין בזה משטמה על שר הצבא, אבל אם יהרוג אנשים היושבים לבטח, וכורת עורלותיהם דרך גנאי, זה אינו דרך מלחמה רק דרך צורר ומתנקם, שבהכרח ישמרו הפלישתים עליו איבה גדולה ויתנכלו לנקום בו, ודוד הגם שלא ישר בעיניו כי אינו דרך מלחמה הסכים לתנאי כדי להתחתן במלך."
          },
          {
            "hint": "",
            "question": "13. האם דוד עמד בתנאי?",
            "answer": "ולא מלאו הימים שקבע לו שאול להביא את עורלות הפלישתים, ודוד מיהר והביא כמות כפולה של מאתים עורלות פלישתים, ויביאום למלך ע\"י שליח כמשפט המוהר שמשלח אדם ביד אחר, וייתן לו שאול את מיכל בתו לאשה, ושאול הוסיף לירא מפני דוד לשני דברים, האחד שראה שה' עמו, ועוד שמיכל בתו אהבתו ולא יוכל לגרום לו מיתה על ידה, ואפילו הוא ידבר על מיתתו בביתו, מיכל בתו תגלה לו."
          },
          {
            "hint": "",
            "question": "14. מדוע יצאו שרי פלישתים לשלול את ישראל?",
            "answer": "כאשר חשב שאול שע\"י שיכרות דוד עורלות פלישתים יגורו איתו מלחמה עד מוות בעד חרפתם, כן היה כי יצאו פלישתים לנקום מדוד אבל דוד לא התחבא מפניהם אלא נלחם והצליח יותר מכל עבדי שאול, ותחת שחשב שאול להפילו ע\"י כך ביד פלישתים היה להיפך כי ויתר שמו מאד."
          }
        ]
      },
      "יט": {
        "": [
          {
            "hint": "",
            "question": "1. כיצד זומן שאול להרוג את דוד?",
            "answer": "אחר שלא עלתה בידו להרוג את דוד בחניתו, ולא ע\"י פלישתים, רצה להורגו בדעת ע\"י שלוחיו כדכתיב וידבר שאול אל יהונתן בנו ואל כל עבדיו להמית את דוד. אבל יהונתן חפץ בדוד וגילה הדבר לדוד שחפץ אביו להורגו בעודו על מיטתו ואין כלי זיינו בידו, ומייעץ לדוד להיסתר במקום סתר שלא יוודע לאיש, וגם במקום ההוא תחבר בפני העוברים."
          },
          {
            "hint": "",
            "question": "2. כיצד בחן יהונתן את לב שאול אם בלבבו להרוג את דוד?",
            "answer": "הוא התחיל לומר דבר רע על דוד שהוא איש שמפקיר חייו ומחרף נפשו למות בחינם, דבר שאינו ראוי לאיש ישר, והדבר הוטב בעיני שאול, ואז המשיך אם כן אל יחטא המלך בעבדו בדוד מאחר והוא איש מסכן נפשו בעבורך תמיד, הגם שזה דבר רע מצד עצמו על כל פנים לא חטא לך, ולהפך מעשיו וטוב לך מאוד, וישם נפשו בכפו ויך את הפלישתי ונצמח מזה תכלית טוב לכלל ישראל, ואף אתה שמחת, אם כן לא תחטא בדם נקי להמית את דוד חינם, שהרי אין לו משפט מוות, וישמע שאול בקול יהונתן וישבע שאול חי ה' את יומת."
          },
          {
            "hint": "",
            "question": "3. דוד חוזר לנגן לפני שאול ושוב מכה שאול בחניתו למרות שבועתו- מדוע?",
            "answer": "ותהי רוח ה' רעה אל שאול מפני ההצלחות של דוד בשדה הקרב נגד פלישתים, והיו ב' הבדלים מן הפעם הראשון שרצה להכותו בחניתו, שם בא החנית בידו בזמן שדוד היה מנגן ולכן לא הרגיש בו, אבל עכשיו לקח החנית בידו קודם שהתחיל דוד לנגן, והרגיש דוד בדבר ונשמר בפניו, והשני שהפעם רצה להכותו במתכוון ולא כפעם הראשון שרצה שיראה כשוגג."
          },
          {
            "hint": "",
            "question": "4. מה עושה דוד?",
            "answer": "ודוד נס מפניו טרם הכה, ושאול הכה החנית בקיר ולא נגע בדוד, והנה היה זה נס עצום כי אם היותו מנגן והיה משתדל שיהיה שירו משוער כראוי, נסתלק מפניו אחר זריקתו החנית אליו. ולפי שנתברר לדוד כי כלתה הרעה מאת שאול להמיתו נס לביתו."
          },
          {
            "hint": "",
            "question": "5. מדוע לא שלח שאול תיכף להרוג את דוד ורק ציווה לשומרו ואח\"כ שלח להמיתו?",
            "answer": "כתב המלבי\"ם דהיה בזה תחבולה גדולה להעליל על דוד כמורד במלכות על שנפטר ממנו בלא רשות, ולכן שלח תחילה מלאכים לשמרו שאם ימיתוהו תיכף יאמרו שהרגו בלא דין ומשפט, ואם לא היה שולח לשומרו, רק היה שולח להביא בבקר, היו אומרים הלא לא ברח מפניך רק הלך לישב בביתו ולא נס בלילה, לכן שלח לשומרי כל הלילה למען יאמר כי לכן לא ברח מביתו כי עיכבוהו השומרים, וגם חשב אולי יעמוד נגד השומרים ויהיה דמו בראשו."
          },
          {
            "hint": "",
            "question": "6. כיצד מצילה מיכל את בעלה דוד מיד אביה שאול?",
            "answer": "ותגד לדוד מיכל אשתו לאמור אם אינך ממלט את נפשך הלילה מחר אתה מומת, ותורד מיכל את דוד בעד החלון, כי השומרים היו אצל הפתח שייכנסו בו לבית דוד, והחלון היה בכותל אחר, ותיקח מיכל את התרפים ושמה אותם על המטה שידמה שיהיה שוכב במיטה דוד, ונוד עשוי מעור עיזים שהיו בה שערות שמה מראשותיו להטעות הבאים שם, שימששו המקום ההוא וידומה להם מפני השערות שיהיה שם דוד, וע\"י העיכוב יספיק דוד להתרחק."
          },
          {
            "hint": "",
            "question": "7. מיכל אומרת למלאכים שבאו לקחתו כי הוא חולה, מה עושה שאול?",
            "answer": "מצוה על המלאכים להביאו אליו במיטת חוליו כדי להמיתו, ויבואו מלאכים והנה תרפים על המיטה וכביר העיזים מראשותיו, והתרפים היו על צורת בן אדם נעשית בשעות ידועות אצלם, והיו חושבים שהצורה ההיא תעורר הכח הדמיוני בדרך שיהיה מתבודד מבין כוחות שאר הנפש בדרך שיקבל כח עליון כמנהגו, והיה שומע הדמיון קול נמוך מגיד העתידות לפי מחשבתם ובמצודת ציון כתב שהנשים היו עושות על צורת בעליהן להסתכל בתוארו מרוב האהבה וכן נראה שכדי שלא יקשה כי מיכל עבדה עבודה זרה ועוד אמאי דוד ולא מיחה בה."
          },
          {
            "hint": "",
            "question": "8. מה השאלות ששאל שאול את מיכל?",
            "answer": "מדוע שלחת אותו מבעד לחלון, ועל זה התנצלה שברח מעצמו, ולמה ככה רימיתני בהתרפים שע\"י כך היה לו זמן להתרחק, ותשלחי את אויבי וימלא, ועל זה השיבה מיכל שדוד ציוה עליה לעשות הרמיה עם התרפים, שע\"י זה לא ירדפו אחריו, ואם לא תעשי כן אמיתך לעת מצוא, ויראתי מלשנות פקודתו."
          },
          {
            "hint": "",
            "question": "9. להיכן ברח דוד?",
            "answer": "ודוד ברח וימלא ויבוא אל שמואל הרמתה ויגד לו את כל אשר עשה לו שאול, וילך הוא ושמואל וישבו בניות שהיה בית מדרש לנביאים שהיו עומדים ולומדים שם לפני שמואל."
          },
          {
            "hint": "",
            "question": "10. שאול שולח מלאכים לקחת את דוד מניות ומה קרה להם?",
            "answer": "המלאכים מגיעים ורואים קהילות הנביאים כולם מתנבאים, ושמואל עומד ניצב עליהם, כי כולם בעת חול עליהם הנבואה נפלו על פניהם, ואיבריהם מתמוטטים מרוב החרדה, לבד שמואל שהיה גדול בשני ענינים עומד על עומדו ולא נופל על פניו, וניצב עליהם, ומשפיע עליהם שפע הנבואה הוא היה המקור שממנו שאבו, והוא היה הנר שממנו הודלקו נפשותיהם באור האלוקי הגדול, והשפע הגדול הזה המשיך להאיר הניצוצות הטמונות בנפשות מלאכי שאול ויתנבאו גם המה, וע\"י כך לא פנו עוד לאזהרות שאול לקחת את דוד."
          },
          {
            "hint": "",
            "question": "11. מדוע עולה שאול בעצמו לניות?",
            "answer": "כיון ששלח מלאכים שנים ויתנבאו, ומלאכים שלישיים ויתנבאו, וילך גם הוא, ותהי עליו גם רוח אלוקים, והשפע נמשך אליו למרחוק כי היה מובן יותר מן המלאכים שלא התנבאו קדם לכן, ויפשוט את בגדי המלכות כאשר בא לפני שמואל כיון שגבר אליו השפע האלוקי, וכשף הגוף מלשאת את בגדי המלכות, ויתנבאו לפני שמואל במעלה יתרה ממה שנתנבא בדרך אליו, וכל הלילה לא סר הרוח ממנו, לכן אמרו כמשל הגם שאול בנביאים, ולא אמרו על מלאכיו כיון שהתנבאו לפרקים לשעה קטנה מה שאין כן שאול נתנבא יום ולילה."
          }
        ]
      },
      "כ": {
        "": [
          {
            "hint": "",
            "question": "1. לאן דוד בורח מניות?",
            "answer": "בעוד שאול מתנבא בניות ברח שדוד ובא לביתו, ונפגש עם יהונתן."
          },
          {
            "hint": "",
            "question": "2. כיצד מבטיח יהונתן לדוד שאביו לא רוצה להורגו הלא לעיני כל היה רודפו להורגו?",
            "answer": "כתב הרד\"ק שיהונתן חשב שלא היה בלב אביו להרוג את דוד אחר שנשבע לו ואמר חי ה' אם יומת, ומה שהיה מטיל החנית אחר השבועה להמיתו, ומה ששלח לבית לשומרו ולהמיתו ומה שהלך אחריו עד ניות להמיתו, היה חושב יהונתן כי מפני רוח הרעה שהיתה מבעתת אותו רצה להמיתו אחר השבועה, אלא בהיות עליו רוח רעה, לפיכך היה מבטיחו יהונתן."
          },
          {
            "hint": "",
            "question": "3. מה משיב דוד ליהונתן?",
            "answer": "דוד משיב דנהפוך הוא, מה שלא הודיעו מפני שאינו מתייעץ ומסופק עוד על זאת, רק גמר בלבו להורגו, ולכן העלים מיהונתן האוהב את דוד בל יעצב, והביא ראה כי הלא כפסע ביני ובין המות עת הטיל עלי החנית וזה אות כי כלה ונחרצה אצלו להמיתני, ונראה שיהונתן החזירו לדוד לפני אביו כדכתיב ואנוכי ישב אשב עם המלך לאכול, ר\"ל רצוני לישב עמו גם עתה."
          },
          {
            "hint": "",
            "question": "4. כיצד מציע דוד לבחון הדבר מה בלב שאול?",
            "answer": "הנה מחר ראש חודש ותתן לי רשות להיעדר מן הסעודה של שני ימי ר\"ח ואם יזכור שאול עלי, תשיב לו ששלחתני לזבוח הזבח הקבוע עם משפחתי בבית לחם כבכל שנה, ואם יאמר טוב עשית מה שנתת לו רשות, אז תדע כי שלום לעבדך ואינו רוצה להמיתני, ואם חרה יחרה לו דע כי כלתה הרעה מעמו להמיתני, ותעשה עמי חסד לגלות אוזני מה נהיה."
          },
          {
            "hint": "",
            "question": "5. מדוע יצאו יהונתן ודוד השדה ומה סיכמו ביניהם?",
            "answer": "יצאו השדה כדי שיוכלו לדבר שם כל רצונם בל ישמעו הדברים, כי שם יראו מי נמצא סביבם ולא יראו זה בהיותם בבית או בעיר, ויהונתן מבטיח לדוד לחקור הדבר אצל אביו, ואומר כי ביום הראשון של ר\"ח לא יחקור וימתין ואלי יפקודך אבי, ואם לא ישאל עליך אחקור אני, ואתחיל בדברים עמו, והנה אם יהיה טוב המענה אז אשלח שליח מאחר שאין חשש שיתגלה הדבר בלא שיהוי, ואם אראה ששונא אותך אז לא אשלח שליח פן ייוודע, רק אני בעצמי אגלה את אוזנך, ויהי ה' עמך להמליכך על ישראל כאשר היה עם אבי."
          },
          {
            "hint": "",
            "question": "6. מה הברית שכרת יהונתן עם דוד על עת שיגיע דוד למלכות?",
            "answer": "א. אם עודני חי לא תמית אותי כדרך המלכים להכרית זרע המלכים הקודמים כדי להחזיק המלוכה בלא ערעור, ואם תמיתני אז לא יהיה אלוקים עמך.<br>ב. גם אחר מותי לא תכרית חסדך מעם ביתי, ותהיה למגן בעדם.<br>ג. יהונתן כורת ברית להציל את דוד ובית דוד מאויבי דוד ומשאול, ונשבעו באהבה שביניהם שהיא השבועה היותר גדולה."
          },
          {
            "hint": "",
            "question": "7. וביקש ה' מיד אויבי דוד- לבאר?",
            "answer": "כתב רש\"י וביקש ה' את הברית הזאת מיד אויבי דוד, פירושו ביקש הקב\"ה את העוון מיד דוד, כשעבר על הברית ואמר למפיבושת בן יהונתן אתה וציבא תחלקו את השדה- ש\"ב י\"א, יצתה בת קול ואמרה רחבעם וירבעם יחלקו את המלכות."
          },
          {
            "hint": "",
            "question": "8. מה הסימנים שקבעו ביניהם יהונתן ודוד להודיע לדדו מה חושב עליו שאול?",
            "answer": "ראשית דוד יסתר בשדה, וחלקו את השדה לשלושה חלקים, ועליו להיסתר שם ג' ימים, ובכל יום עליו להיסתר במקום יותר נסתר מיום הקדם, והטעם כי ביום הראשון אין הסכנה גדולה כל כך, וביום השני שהוא א' דר\"ח שאם ישים לב המלך שלא בא לסעוד הסכנה גדולה יותר, וביום השלישי שהוא ב' דר\"ח שאז אין שום אמתלא, כי ביום הראשון דר\"ח אמר מקרה הוא, אבל ביום ב' דר\"ח הסכנה גדולה מאד, לכן אז תרד מאד, ובאת וישבת אצל אבן האזל ושם אמצאך בבוקר יום השלישי בחול אחריהם, ואני שלשה חצים אורה לצד האבן, בדרך שהאבן תהיה לי למטרה, ונתן לו שני סימנים:<br>א. אם אומר לנער והנה או הלאה, שאם יאמר הנה סימן שתבוא הנה, ואם אומר הלאה סימן שתברח הלאה.<br>ב. אם יאמר לנער או לעלם, כי שם עלם. מורה יותר על גבורה והזריזות מנער, ורוצה לומר שאם יורה החצים במקום קרוב באופן שיהיה מן הנער והנה, יאמר לנער, יקראהו בשם נער, כי אין צריך זירוז למצוא החיצים כשהם קרובים, והסימן לדוד שאין צריך לברוח רק יתגלה לפניו במעמד הנער, ואם יורה החיצים למרחוק, שאז יאמר לעלם שיזרז למצאם חיש, וזה סימן לדוד על הזריזות לברוח, וגם יישמר מלהתגלות במעמד הנער, ואל תסתכן להתראות עמי. כי כבר כרתנו ברית, וה' עד בדבר עד עולם."
          },
          {
            "hint": "",
            "question": "9. מה קרה בסעודת ר\"ח אצל שאול המלך?",
            "answer": "בדרך כלל דוד היה יושב בין המלך לבין בנו יהונתן, כי אין דרך שישב הבן אצל אביו, ויהונתן נעמד והוכרח אבנר לישב במקום דוד, וכל זה כדי ששאול לא יבחין בחסרונו, עם ולא דיבר שאול מאומה ביום ההוא למרות ששם לב שדוד חסר, כי אמר בלבו שמא ראה קרי והוא טמא, והם היו אוכלים חולין טהרה, וביום ר\"ח השני שהיה אז חודש מעובר, שאל את יהונתן בנו איה דוד, והשיבו לו שהלך ברשותו לזבוח עם בני משפחתו בבית לחם, כי כן ציווה אחיו הגדול שיבוא."
          },
          {
            "hint": "",
            "question": "10. מדוע חרה אף שאול ביהונתן בנו?",
            "answer": "קרה לבנו בן נעות המרדות, הגם שיש עבד שמורד באדונו לפרוק עולו או למלוך תחתיו, אבל לא שמענו שימרוד בן באביו להמליך תחתיו איש נוכרי, ואם יקרה כדבר הזה זהו מרד שיגעון ועוות השכל, נעוות מלשון מעוות וזה מעשה לבושתך ולבושת אמך שתוסר המלוכה מזרעה אל איש נוכרי, והגם שתמלוך אחרי לא תיכון מלכותך על בסיס ויסוד חזק כי ימרוד בך, ועתה שלח להביא כי בן מוות הוא יען דמורד במלכות, וכל זה לטובתך עשה."
          },
          {
            "hint": "",
            "question": "11. מה ענה יהונתן לשאול אביו?",
            "answer": "למה יומת מה עשה, ויטול שאול את החנית עליו להכותו, וידע יהונתן כי כלה היא מעם אביו להמית את דוד, ויקם יהונתן מן השולחן בחורי אף ולא אכל ביום החודש השני לחם, כי נעצב אל דוד, הגם שהכלימו אביו אותו לא על זה נעצב רק על דוד, וי\"מ כי על שניהם נעצב."
          },
          {
            "hint": "",
            "question": "12. מדוע ירה יהונתן החיצים הרי בסופו של דבר נפגשו פנים אל פנים?",
            "answer": "היות ומתחילה היו שם אנשים ולא היה יכול לדבר עם דוד פנים אל פנים, וכאשר חשש מאז, ולכך עשה הסימן עם החיצים, וכאשר גמר הסימן הלכו להם האנשים ושלח גם הוא את נערו וכאשר שמע דוד ששלח את הנער הבין בדבר שאין שם איש וקם ממקומו והלך אליו, ונתן תודה ליהונתן והשתחווה לו שלוש פעמים, וישקו איש את רעהו ויבכו עד דוד הגדיל לבכות בקול גדול, ולזה מיהר יהונתן לשולחו שלא ישמע קולו, ואמר לו לך לשלום, והזכירו שנית השבועה שנשבעו בשם ה', והגם שהם יתרחקו ה' קרוב אליהם שלא יפסיק בינם המקום עד עולם."
          }
        ]
      },
      "כא": {
        "": [
          {
            "hint": "",
            "question": "1. מדוע ויחרד אחימלך הכהן לקראת דוד?",
            "answer": "אחימלך הכהן ממהר בחרדה לקראתו, כי תמה על שר וגדול כדוד שהוא חתן המלך שילך יחידי, ושאל אותו מדוע אתה לבדך ואיש אין אתך."
          },
          {
            "hint": "",
            "question": "2. מה משיב דוד לאחימלך הכהן?",
            "answer": "המלך ציווני לעשות דבר שהוא סודי ושלא ידע איש ממנו, ואף לא המקום שאליו צריכים להגיע, וחמשת הנערים שלחתי לפני ואמצאם במקום נסתר ונעלם לא ניתן לגלותו, ודוד שאל לו באלוקים אם יצליח בדרכו שהוא הולך בה- הרלב\"ג."
          },
          {
            "hint": "",
            "question": "3. מה מבקש דוד מאחימלך הכהן?",
            "answer": "תנה לנו חמישה לחם לחמישה נערים או אם אין לך חמישה תן הנמצא תחת ידך, ויען הכהן את דוד ויאמר אין לחם חול תחת ידי כי אם לחם קודש, לפי הפשט היה בידו לחמי תודה שדינו כקודשים קלים שנאכלים לזרים ולא לטמאים, ולכן שאל אם נשמרו הנערים מאשה וממה שידמה לזו הטומאה, ודוד משיב לאחימלך כי אין חשש טומאת קרי כי אשה עצורה ונמנעת מאתו מאתמול שלשום שאנו בדרך וגם אין חשש טומאת כלים, כי כלי הנערים קודש, וגם אין איסור מצד שהיא תרומת לחמי תודה כדעת ר\"א בגמרא שנהגו בו דרך חול שלא הניפוהו לפני ה' לשם תרומה, כי הוא זמן במה קטנה שאין תנופה ותרומת לחמי תודה נוהג, וגם אין איסור במה שיוצאים לחוץ, שאיסור חוץ נוהג רק בשילה שקודשי הקודשים נאכלים בכל הרואה, לא כן בנוב וגבעון אחר שהותרו הבמות, ואף שקודשו בכלי שרת, כי לחמי התודה קודשו בשחיטת הזבחים ע\"י הסכין שהוא כלי שרת כדאיתא במנחות דף ע\"ח, בכל זאת הוא דרך חול ונוהגים בו כחולין לאוכלו בכל מקום ולכל אדם, ואף כי היום בנוב אינו כמו בשילה שתועיל כלי שרת, ויתן לו הכהן תרומת לחמי תודה."
          },
          {
            "hint": "",
            "question": "4. האם יכול היה אחימלך לתת לדוד מלחם הפנים?",
            "answer": "לחם הפנים לא הוסר מן שולחן הזהב כי אם בשבת שאז הושם לחם חדש תחתיו על השולחן, באופן שתמיד יהיה על השולחן לחם הפנים, ולזה לא היה אפשרות לאחימלך לתת לדוד מלחם הפנים, וזה בא להורות שאם היה לו לחם פנים דהיו שם שתי מערכות של שש לחמים, סך הכל שתים עשרה לחמים, היה נכון לתת מלחם הפנים, כי אחר הקרבת מכשיריו והם בזיכי הלבונה אין בו מעילה כלל, והוא קל מכולם, שתרומה חייב עליה מיתה בידי שמים."
          },
          {
            "hint": "",
            "question": "5. מדוע לא ביקש אחימלך לחם חול מאחד מבני העיר?",
            "answer": "כיון שנוב היתה כולה כהנים, לפיכך נקראת עיר הכהנים, ולא היה ישראל זר שוכן בתוכם, כי כל העיר אוכלי תרומה, והתרומה לזרים במיתה בידי שמים."
          },
          {
            "hint": "",
            "question": "6. גדולה לגימה ששגגתה עולה זדון- לבאר?",
            "answer": "איתא בסנהדרין דף ק\"ד שאלמלי הלוהו יהונתן לדוד שתי כיכרות לחם, לא נהרגה נוב עיר הכהנים, ולא נטרד דואג האדומי, ולא נהרג שאול ושלשת בניו."
          },
          {
            "hint": "",
            "question": "7. מה עשה דואג האדומי בנוב?",
            "answer": "בא לזבוח עם אנשים אחרים והלכו חבריו והוא נשאר אחריהם להתפלל ולעסוק בתורה לפני אוהל מועד, ונקרא אביר הרועים שהיה ממונה על רועי מקנה המלך וע\"פ הדרש שהיה אב בית דין, ואחימלך הכהן לא נשמר ממנו, וזה לאות שלא עלה על לבו כי בורח דוד, וזה מגיד רשעת דואג שהיה שם ושמע כי דוד אמר שהולך בשליחות שאול, ובכל זאת הלשין את הכהן בשקר."
          },
          {
            "hint": "",
            "question": "8. ויאמר דוד לאחימלך האם יש פה חרב לתת לי- מדוע לא חשד בו שברח?",
            "answer": "כי דוד התנצל תוך כדי בקשה כי גם חרבי וגם כלי לא לקחתי בידי בעבור הבהילות והמהירות והדחיפות שבשליחות, ויאמר הכהן חרב גולית הפלישתי אשר הכית בעמק האלה הנה היא קח לך כי אין אחרת זולתה, ופירש מורנו הרב יצחק אברבנאל כי אנשי החיל ימנעו מקחת חרב שנהרגו בו בעליו, כי סימן רע לבעליו, ודוד השיב אין כמוה כי אצלו שהוא ניצח בה בהשגחת ה' תורה על סימן טוב, וקשה לי הר' מסתמא החרב היתה כבידה מאד וצ\"ל דרק דרך חניתו היתה כבדה אבל חרבו היתה רגילה, ובראייה שמיד לקח דוד את חרבו וכרת את ראשו של גולית."
          },
          {
            "hint": "",
            "question": "9. מדוע כתוב שוב ויברח דוד מפני שאול הלא אתמול ברח?",
            "answer": "כי בהיותו בארץ ישראל עדיין הוא ברשות שאול, לכן ברח לגמרי אל אכיש מלך גת אל מחוץ לגבול ארץ ישראל, ושם חשדוהו עבדי אכיש שבא כמרגל, כי אי אפשר שברח הלא הוא מלך הארץ ואי אפשר שיברח משאול כי גדול הוא משאול אצל העם שנחשב כמלך ואם בגבורתו, כי הלא זה דוד מלך ארץ פלישתים שכפי שהתנה גולית תנאי מי שינצח הוא עבד למנצח, וכנראה בא ללכוד את הארץ, הלא זה יענו המחולות היכה דוד ברבבותיו, כי בא להכות אותנו חללים."
          },
          {
            "hint": "",
            "question": "10. מדוע שינה דוד את טעמו בעיניהם ויתהולל בידם?",
            "answer": "תחילה נתן טעם שבא כי ברח מאדוניו, ונתן טעם אחר ויתהולל נשתטה כדי שיתנכר להם ולא יחשבו עליו שהוא דוד או כדי להראות עצמו שוטה בעיניהם, ולא יחושו עליו ויגרשוהו. והיה עושה מעשה שיגעון שהיה כותב בדלתות השער או משרט שריטות, ויורד ריר על זקנו."
          },
          {
            "hint": "",
            "question": "11. כיצד הגיב אכיש מלך גת?",
            "answer": "ויאמר אל עבדיו הנה תראו איש משתגע למה תביאו אותו אלי, חסר משוגעים אני כי הבאתם את זה להשתגע עלי, ואכיש רצה לומר שבהכרח תאמרו אחד מג' תרוצים- או שלא ידעתם שהוא איש משוגע וע זה השיב הרי זה נראה לכל שהוא משוגע, ואם תאמרו שהבאתם אותו לצחוק על זה השיב החסר משוגעים אני, הלא יש פה משוגעים רבים בלעדיו, וחז\"ל אמרו שהיו אשתו ובתו משוגעים, ואם תאמרו שלא אתם הבאתם אותו רק בא מעצמו אי אפשר כי הזה יבוא אל ביתי מעצמו וכי ראוי שיניחוהו לבוא, ובזאת התחבולה נמלט מאכיש מלך גת."
          }
        ]
      },
      "כב": {
        "": [
          {
            "hint": "",
            "question": "1. לאן נמלט דוד ומי נתקבצו עמו?",
            "answer": "דוד נמלט אל מערת עדולם, וישמעו אחיו וכל בית אביו וירדו אליו שמה, כי פחדו פן ינקום שאול מהם, ויתקבצו אליו כל איש מצוק שיש לו מצוקת נפש פנימית, וכל איש אשר לו נושה הבורח מפני המלוים אותו, וכל איש מר נפש בעל כעס וחמה, וכל אלה נתקבצו אל דוד שכבר נתפרסם להם מטוב הצלחתו מה שהביאם לקוות לטוב בהיותם אצלו, ויהי לשר עליהם ויהיו עמו כארבע מאות איש."
          },
          {
            "hint": "",
            "question": "2. מדוע הביא דוד את אביו ואימו לפני מלך מואב?",
            "answer": "כי דוד ואנשי החיל ישבו במצודה ושם יש סכנה בעת מלחמה, לכן ביקש להושיבם בעיר המלוכה, אבל אחיו היו הולכים עמו, ורש\"י כתב שאחיו היו עם אביו ואימו, וכשיצא דוד מהמצודה ליער חרת, הרג מלך מואב את אביו ואת אימו ואחיו חוץ מאחד שבהם שהחייהו נחש העמוני, והוא החסד אשר אמר דוד בש\"ב פרק י', ב' אעשה חסד עם חנון בן נחש כאשר עשה אביו עמדי חסד."
          },
          {
            "hint": "",
            "question": "3. מדוע גד הנביא אומר לדוד ללכת ליער חרת?",
            "answer": "על פי ה' אמר לו, כי שם יהיה נשמר משאול, וכן היה, כי בעוד שהיה שם לא בקשו עד שהמלך אל קעילה, והטעם לפי שבארץ יהודה היו אוהבים אותו, ואם היה קם שאול לבקשו היו מגידים לו, והוא נמלט ממקום למקום, ואע\"פ שקעילה מארץ יהודה, היתה רחוקה ממיודעיו וממשפחתו, ואע\"פ כן על פי ה' חלק גם כן לשם."
          },
          {
            "hint": "",
            "question": "4. וישמע שאול כי נודע דוד ואנשים איתו- לבאר?",
            "answer": "עד עתה שמע שנאספו אנשים אל דוד, אבל עקבותיהם עד עתה, והוא יושב תחת האשל ברמה בין גבעה ובין רמה והאשל מציין בגבול רמה, וכל עבדיו נצבים עליו, ויאמר שאול עוליהם שמעו נא בני ימיני, אם שבט יהודה מחזיקים ביד דוד זה באשר הם שבטו ומשפחתו, יקוו כי יתן להם משרה או נחלת שדה וכרם, לא כן אתם בני ימיני גם אם תקוו זאת, אי אפשר שכולכם תהיו שרי אלפים ושייתן לכולכם שדות וכרמים, הלא בהכרח אחד יהיה שר אלף ויתר העם יהיו עבדים ועניים, ואם כן מההסבה כי קשרתם כולכם עלי, שהיה לכם להודיעני תיכף שבני כרת ברית עם בן ישי, אם תאמרו שאז לא חשבתם שתצמח מזה מלכות, על כל פנים עתה הקים בני את עבדי עילי לאורב, והצמיח ברושים שיצא המרד אל הפועל, ומדוע אין איש גילה את אוזני שזה מורה שאין מכם חולה עלי להרגיש בצרתי."
          },
          {
            "hint": "",
            "question": "5. כיצד משנה דואג האדומי את המעשה שהיה בין אחימלך לדוד ושופך דומים?",
            "answer": "כתב המלבי\"ם דוד בא אל בית ה' בנוב ודואג שינה ואמר שבא אל ביתו של אחימלך ולא אמר אחימלך הכהן, שאז היה משמע שבא אליו מצד כהונתו, והוא הלשין שבא אליו מצד היותו עמו בקושרים בהיותו בן אחיטוב ומשפחה זו המה עם דוד, וכן איתא בתהילים פרק נ\"ב, ב' בבוא דואג האדומי ויגד לשאול בא דוד אל בית אחימלך, כי זה היה יסוד המלשינות שבזה השחית את הכהנים, ועל יסוד זה הוציא דיבה שנית, שסיפר ששאל בה' בתחילה ובאמת שאל בסוף, ודואג סיפר בעורמה שתחילה שאל בה' ואח\"כ נתן לו צידה וחרב, וזה משני טעמים:<br>א. שאם היה מספר כסדר היה שאול מרגיש שהכהן לא ידע מאומה, שאם לי כן למה נתן לו הלחם והחרב בבית ה' לפני דואג ולא בביתו, מדוע לא נשמר מדואג, לכן אמר שתחילה שאל בה' באורים ותומים והיה מוכרח לכנוס לבית ה' ולשאול, ולכן לא נשמר מפני דואג גם בהחרב והלחם אחר שנגלה סודם.<br>ב. שבזה יגדל האשמה על הכהן, שאם תחילה נתן לו חרב ולחם, יאמר הכהן שלא ידע מאומה כי בורח הוא, ואף שאח\"כ שאל לו באורים ותומים ובהכרח ששאל על ענייני הבריחה, אז כבר היה החרב בידו, אבל לפי מה שאמר שתחילה שאל באורים ותומים, וכבר ידעו מתשובות האורים ותומים כי ברח הוא מדוע נתן לו חרב ולחם, והעלים כל הסיפור העיקרי שדוד אמר בפירוש שהוא שליח המלך על דבר נעלם לכן אין בידו צידה ולא חרב כי היה דבר המלך חפוז ודחוף, שבכל זה היה הכהן יוצא נקי בדינו."
          },
          {
            "hint": "",
            "question": "6. מה עושה שאול לאחר ששמע את דברי דואג האדומי?",
            "answer": "שולח להביא את אחימלך הכהן ואת כל בית אביו הכהנים אשר בנוב, ויבואו כולם אל המלך."
          },
          {
            "hint": "",
            "question": "7. כיצד מנהל שאול את המשפט לאחימלך?",
            "answer": "ויאמר שאול שמע נא בן אחיטוב, קראו כן לבזותו, וגם לכלול אביו בכלל המרד, למה קשרתם עלי אתה ובן ישי בתתך לו לחם וחרב ושאול לו באורים ותומים דלא נשאלים אלא למלך ולא להדיוט, לקום עלי לאורב כיום הזה, רצה לומר שביום יצא הדבר אל הפועל כאגלאי מלתא למפרע, ואחימלך משיב לו ומי בכל עבדיך כדוד נאמן וחתן המלך וסר אל משמעתך ונכבד בביתך. ואיך יעלה על הדעת שדוד הוא מורד באדוניו, כי זה היה אפשר באחד מארבע פנים:<br>א. אם היה דוד בוגד בטבעו ועל זה אמר ומי כדוד נאמן.<br>ב. אם היה נראה מצד פעולותיו שהוא ממרה נגד אדוניו והרי הוא סר למשמעתך.<br>ג. אם היה ממשפחה שהם אויבי המלך ועל זה אמר הרי הוא חתן המלך.<br>ד. אם היה המלך משפילהו ומוריד כבודו שעל זה יצוייר שימרוד ומצד בקשתו אחר הכבוד, על זה אמר הרי הוא נכבד בביתך, ואם כן לא היה שום דבר שיעלה בדעתי שהוא דעתו לברוח ולמרוד, ומה ששאלתי לו באורים ותומים, וכי זו פעם ראשונה ששאלתי לו, והרי כמה פעמים שאלתי לו בשליחותך על דבר מלחמות ישראל, כי הוא המוציא והמביא את ישראל, אל ישם המלך בעבדו דבר בכל בית אבי, כי לא ידע עבדך בכל זאת דבר קטן או גדול, ויאמר המלך מות תמות אחימלך אתה וכל בית אביך."
          },
          {
            "hint": "",
            "question": "8. מי היו אלו שלא אבו לשלוח יד בכהני ה'?",
            "answer": "כתב הרד\"ק דרשו, כי אבנר ועמשא היו, ולא אבו לפגוע בכהני ה' כי הבינו שהדבר שקר, ויאמר המלך לדואג שוב אתה ופגע בכהנים, אחר שלדבריך חייבים מיתה, יד העדים תהיה בו בראשונה, ויסוב דואג האדומי ויפגע הוא בכהנים וימת ביום ההוא שמונים וחמשה איש נושא אפוד בד, ואת נוב עיר הכהנים הכה לפי חרב מאיש ועד אשה מעולל ועד יונר ושור וחמור ושה לפי חרב- למען ישמעו העם וייראו ולא יחזיקו ידי דוד."
          },
          {
            "hint": "",
            "question": "9. האם מישהו ניצול מן הכהנים?",
            "answer": "ויימלט בן אחד לאחימלך בן אחיטוב ושמו אביתר, ויברח אחרי דוד, ויגד אביתר לדוד כי הרג שאול את כהני ה', ויאמר דוד לאביתר ידעתי ביום ההוא כי שם דואג האדומי כי הגד יגיד לשאול, רוצה לומר אני סיבה למיתתם, ואני קצת מזיד אחר שידעתי ביום ההוא כי דואג יגיד לשאול ואם כן אנוכי סבותי מיתתם ואני צריך כפרה, שבה אתי אל תירא כי כאשר יבקש את נפשי יבקש את נפשך כי משמרת אתה עמדי, הלא ה' ישמור אותך בעצם וחושונה בהיותך כהן ועובד עבודתו, ואגב ישמור גם אותי בהיותי טפל לך, ואם כן אתה הטפל בסכנה והעיקר בהצלה ולכן אל תירא, וי\"מ שמפני שהביא אביתר את האורים ותומים, ובהם נשאל דוד בה', לזה אמר שיש לו ביטוח על דוד שישמרהו כנפשו."
          }
        ]
      },
      "כג": {
        "": [
          {
            "hint": "",
            "question": "1. מדוע לא בטחו אנשי דוד על תשובת ה' באורים ותומים שאמר לו להכות בפלישתים?",
            "answer": "ויגידו לדוד כי פלישתים בוזזים דקעילה הסמוכה לגבול, וישאל דוד בה', ויאמר ה' לך והיכית בפלישתים והושעת את קעילה, והנה האנשים אשר עמו טענו שאנו פה לבגדנו בלא אויב ביהודה שהם משבטנו ובכל זאת אנו יראים מפני שאול, ואיך נלך קעילה שאינה מיהודה ונוסיף על יראתנו יראת מערכות פלישתים, והנה שאל דוד פעם נוספת בה' בעבור אנשיו, ועל הישנו הייעוד האמינו אנשי דוד בו, אך דוד האמין בראשונה, וילך דוד ואנשיו קעילה ויילחם בפלישתים ויך בהם מכה גדולה, ויושע דוד את אנשי קעילה."
          },
          {
            "hint": "",
            "question": "2. איך הגיעו מקניהם של הפלישתים למלחמה דכתיב וינהג את מקניהם?",
            "answer": "כתב הרד\"ק כשהיכה בהם דוד מכה גדולה רדף אחר הנסים מהם עד ארץ פלישתים ומשם נהג את מקניהם."
          },
          {
            "hint": "",
            "question": "3. איזה תחבולה עשה שאול אחר שנודע לו שדוד בקעילה?",
            "answer": "קעילה היא עיר מוקפת חומה ובריח, ותיכנן שאול להקיף אותה כך שלא יוכל איש להימלט ללכת לנוס משם, והנה חשב שאול שלא יגלה שום אדם את הסוד הזה, כי הכריז שיתאספו כל העם למלחמה שלא הודיע על מי, ודעתו היתה על קעילה, התחבולה היתה שאסף את כל העם שיחשבו שילך על פלישתים, כי קעילה ביד פלישתים, ודוד הבין מדעתו ששאול מחריש ומעלים הדבר וכוונתו עליו."
          },
          {
            "hint": "",
            "question": "4. מדוע הוצרך דוד לשאול שתי פעמים באורים ותומים?",
            "answer": "דוד שאל שני דברים כאחד, ילמדו מכאן בגמרא ביומא דף ע\"ג שאין שואלים שני דברים באורים ותומים, ואם שאל אין משיבין לו רק אחד, ואין משיבין אלא ראשון, שהרי דוד שאל ה' סגרוני אנשי קעילה, הירד שאול, ויאמר ה' ירד, והשיבו ה' על הראוי להיות ראשון והוא כי ירד שאול, כי דוד שאל שלא כסדר, וכיון שהכיר המכנה כי שאל שלא בסדר חזר שאל שנית היסגירו אותי בני קעילה. ויאמר ה' יסגירו אבל אלא היה צורך השעה לשאול שני דברים כאחד, כגון שאין שהות לעמוד, שואלים על שני דברים ומשיבין על שניהם כאחד, כמו ששאל דוד הארדוף אחר הגדוד הזה, האשיגנו ויאמר לו רדוף כי השג תשיג והצל תציל- הרד\"ק."
          },
          {
            "hint": "",
            "question": "5. לאן נמלט דוד ואנשיו מקעילה?",
            "answer": "דוד בחר להסתתר בשני מקומות במצדות שהם סלעים גבוהים ומשומרים וכן ישב במדבר זיף, בחורשה וע\"י זה אם יבקשהו שאול במקום האחד ימלט לשני וכן להיפך, כדכתיב ולא נתנו אלוקים בידו."
          },
          {
            "hint": "",
            "question": "6. אחר שדוד מגלה ששאול מבקש את נפשו והוא רודף אחריו ובמדבר זיף מדוע לא יצא משם?",
            "answer": "כיון שיהונתן בא אליו, ויחזקו בד' דברים:<br>א. אמר לו שלא יירא כי אלהים עמו, ובהשגחתו ימלטהו מיני צר.<br>ב. אל תירא לא ימצאך אבי כי אינו יודע מקומך.<br>ג. ואתה תמלוך ובזה תרום קרנך בזכות הרבים כי זרם שמש הצלתך, ובית אבי יהיה תחתיך כי אהיה לך למשנה.<br>ד. וגם שאול אבי ידע כן ולכן נרפו ידיו ויפחד מעשות לך כל מאומה, ויכרתו שניהם ברית לפני ה', וכתב הרד\"ק שידע שאול מפי השמועה כי נמשח דוד ע\"י שמואל למלך, וכן כל עבדיו."
          },
          {
            "hint": "",
            "question": "7. מדוע היו צריכים לכרות דוד ויהונתן ברית נוספת ביניהם?",
            "answer": "כי הברית הראשון היה בינו לבין עצמו, וזה היה לפני הכהן ואורים ותומים וע\"י הבטחות יהונתן ובריתו ודבריו שחיזק אותו ע\"י כך, ולכן דוד נשאר יושב בחורשה בזיף ולא יצא משם כפי שעלה במחשבתו, ובאמת לא ידע שאול את מקומו עד שהלשינו הזיפים על מקום מסתורו."
          },
          {
            "hint": "",
            "question": "8. מה הלשינו הזיפים לשאול?",
            "answer": "ויעלו הזיפים אל שאול הגבעתה כי חדל מלבקש את דוד, והודיעו לו הזיפים כל מקומות מסתור: א. במצדות.<br>ב. בחורשה ביער.<br>ג. בגבעת החכילה.<br>ד. היתה עוד גבעה משמאל החכילה אשר מימין הישימון, ושאול שידע שדוד וערים ערמות ותחבולות להסתיר עצמו ומקומו, ציוה לזיפים שיכינו הכנות בל יבוא לשם בחינם והוא דוד יישמט ממנו, ולכן אל תסמכו על שמועות ומגידים אלא תבררו בעיניכם היכן הוא בדיוק, ואת המחבואים הנוספים שהוא מסתתר בהם, ושבתם אלי ואז הלכתי אתכם, ואחר שחקרו היטב הזיפים חזרו לפני שמאול שנית, ושאול ואנשיו הלכו זיפה."
          },
          {
            "hint": "",
            "question": "9. האם מצאו שאול ואנשיו את דוד בזיף?",
            "answer": "דוד כבר נעתק מהחורשה בזיף, והיה במדבר מעון בערבה שהוא מישור, ושמע שאול וירדוף אחר דוד מדבר מעון, והיה שם הר גבוה המדבר מעון ודוד ואנשיו עלו עליו, וכשנודע לו ששאול סובב את ההר, נחפז ומיהר לירד כדי להישמר אנה ואנה, ולא יכול כי שאול ואנשיו סובבוהו ולא היה לאן לברוח. והיה בעוצם הסכנה ולא היה להם אלא לתופשם כשבא המלאך אל שאול בסיבת נורא עלילות, ובדרש כיון שראה דוד עצמו מצומצם ביד שאול ואנשיו, אמר על חינם משח אותי שמואל ואמר לי כך משחך ה' למלך, היכן היא אותה הבטחה שאמר לי, ומנין שאמר כך, שנאמר בתהילים קט\"ז, א, ואני אמרתי בחפזי כל האדם כוזב, ואפילו שמואל, דהיכן היא אותה הבטחה שאמר לי, אמר לו הקב\"ה אני מעיד עליו שנאמן שמואל, שנאמר לעיל פרק ג', כ' וידע כל ישראל מדן ועד באר שבע כי נאמן שמואל לנביא, ואתה קראת לשמואל כוזב, מיד ומלאך בא אל שאול לאמור מהר ולכה כי פשטו פלישתים על הארץ, ומלאך מן השמים היה שנאמר תהילים נ\"ז, ד' ישלח משמים ויושיעני, וישב שאול מרדוף אחרי דוד וילך לקראת פלישתים, על כן קראו למקום ההוא סלע המחלקות, לפי שנחלקו אלה מאלה. ויעל דוד משם וישב במצדות עין גדי."
          },
          {
            "hint": "",
            "question": "10. מהו סלע המחלקות ע\"פ הדרש?",
            "answer": "כתב הרד\"ק אמר רבי שמואל בר נחמני ששם נחלקו גיבורים של שאול על דוד, מהם היו אומרים עד שבן ישי בידינו לא נפנה ממנו, ומהם אמרו מלחמת ישראל קודמת, שבן ישי מצוי לנו בכל שעה, דבר אחר מהו סלע המחלקות שבשעה שהיה דוד ועבדיו עוברים על אותו מקום, היה מתחלק מחילותיו הוא ושש מאות איש שהיו אתו באותה שעה, והיו יורדין מעל סוסיהן ומשטתחין על פניהם ואומרים ברוך שעשה לנו נס במקום הזה."
          }
        ]
      },
      "כד": {
        "": [
          {
            "hint": "",
            "question": "1. מדוע הסתתר דוד אצל המערה שאצל דרך הרבים ולא בצורים הרמים שבעין גדי?",
            "answer": "וייקח שאול שלשת אלפים איש בחור מישראל וילך לבקש את דוד ואנשיו על פני צורי היעלים במדבר עין גדי, שהיו שם סלעים גבוהים מיוחדים ליעלים בטבעם כמו שנאמר הרים הגבוהים ליעלים, וחשב שאול בודאי שם ייסתרו דוד ואנשיו, ודוד בגודל חכמתו הבין כי שאול יבקשהו על הצורים הרמים, ולא יעלה על דעת שאול שדוד יושב אצל הדרך."
          },
          {
            "hint": "",
            "question": "2. מדוע נכנס שאול לבדו למערה להסך רגליו ללא שום פחד?",
            "answer": "כיון שהיו שם דירי צאן והרבה רועים והיה על אם הדרך, ואין זה מקום סתר, לכן נכנס לבדו למערה בלא פחד, ודוד ואנשיו ישבו בירכתי המערה היינו בסופה."
          },
          {
            "hint": "",
            "question": "3. מדוע דוד לא הרג את שאול מדין רודף כפי שיעצו לו אנשיו?",
            "answer": "כתב המלבי\"ם אנשיו חשבו כיון שנמשח ע\"י נביא, ואחר שאי אפשר לשני מלכים שישתמשו בכתר אחד ובפרט ששאול רודפו ובודאי יפול הוא ביד דוד שהובטחה לו המלוכה מאת ה' ועכשיו זה מצד שה' נתן את אויבו בידו, וע\"כ יכול להורגו מדין רודף, כדכתיב ועשית לו בטוב בעיניך, ודוד היה מסופק בזה אם כבר נשלמה מלכות שאול, ואם רצון ה' שיומת ע\"י הנרדף, ובחן זאת ע\"י שכרת כנף מעילו שזה קצת מן המעשה למרוד בו ולבזות בגדי מלכותו, והנה ויך לב דוד אותו, כי הלב השלם יתפעל ויתחרט אם יעשה איזה פעולה רעה, ומזה הבין כי עדיין לא נשלמה מלכות שאול, ומורא מלכות עליו וכי עול בכפו אף לגעת במלבושיו וכ\"ש בגופו, וכתב הרלב\"ג שהיה מותר לדוד להרוג את שאול מדין רודף ולא הרגו מפני הפלגת חסידותו."
          },
          {
            "hint": "",
            "question": "4. מדוע לא דיבר דוד אל שאול בפתח המערה רק שכבר היה בדרך?",
            "answer": "כיון שהיה ירא מאנשיו בל יהרגו אותו, לכן המתין עד שיהיה שאול בדרך רחוק מהם."
          },
          {
            "hint": "",
            "question": "5. כל המבזה בגדים סוף אינו נהנה מהם- מנין?",
            "answer": "איתא במסכת ברכות דף ס\"ב דלמדו זאת מדוד דכתיב ויכרות את כנף המעיל אשר לשאול וכתיב והמלך דוד זקן בא בימים ויכסוהו בבגדים ולא ייחם לו."
          },
          {
            "hint": "",
            "question": "6. מהם דברי דוד אל שאול בצאתו מן המערה?",
            "answer": "ויקרא דוד אחר שאול ויאמר אדוני המלך, ויבט שאול אחריו, ויקוד דוד אפים ארצה וישתחו, ויאמר דוד אל שאול למה תשמע לאומר שדוד מבקש רעתך, והנה היום יכולתי להרע לך במערה שה' נתנך בידי להורגך מדין רודף שמצוה להורגו ולהציל הנרדף, וידי חסה עליך ולא רצתה לנגוע בך, יען כי משיח ה' הינך ורבותינו בברכות שם אמרו דצניעות באה בו, ואבי ראה גם ראה את כנף מעילך בידי ולא הרגתיך, אם כן מזה תדע שאין עבירה בידי שאם כן עבירה גוררת עבירה, וכן תראה כי לא חטאתי נגד המלכות ואיני מורד בך ואתה צודה את נפשי הגם שאני חף מפשע, ישפוט ה' ביני ובינך אחר שאין שופט אחר בינינו, ונקמני ה' ממך וידי לא תהיה בך, שהשופט בעצמו יעשה נקמה בלא אמצעי או ע\"י אמצעי וידי אל תהי בך בין אם תיענש בידי שמים בין אם תיענש ע\"י אדם."
          },
          {
            "hint": "",
            "question": "7. מה משיב שאול לדוד?",
            "answer": "וישא שאול קולו ויבך, ויאמר אל דוד צדיק אתה ממני, כי אתה גמלתני הטובה בהריגת גולית ואני גמלתיך הרעה בהתפעלות הנפש באיבה ושנאת חינם, ואתה עשית היום מעשה טוב ופרסמת לרבים לנהוג כך, הגם שמצד הדין היית רשאי להרגני, מעשה זה יעשה פי וזכות לדורי דורים, וה' ישלמך טובה תחת היום הזה אשר עשית לי, שכי מי שיעשה כמותך אתה תקבל שכר על כך, כי התחלת להורות על מעשה טוב שכזה, ועתה שכבשת את יצרך עד המדרגה הזאת הנה ידעתי כי מלוך תמלוך, כי המולך על יצרו הוא הראוי למלכות. וקמה בידך ממלכת ישראל, לא כמוני שנטלה המלכות ממני, ועתה השבעה לי שלא תכרית זרעי אחרי ולא תשמיד את שמי, וישבע דוד לשאול, וילך שאול אל ביתו ודוד ואנשיו עלו על מצודה וכשהגיע שאול לביתו אמרו לו גיבוריו וכי בשל שלא הורגך במערה היה צדיק, יודע היה שאילו הורגך היינו נכנסים ואוכלים אותו צלי , ושמע להם שאול- ילקוט שמעוני."
          }
        ]
      },
      "כה": {
        "": [
          {
            "hint": "",
            "question": "1. מתי מת שמואל?",
            "answer": "כתב הרד\"ק דאפשר דמת בזה הפרק שנפרד שאול מדוד, ונתקיימה נבואת שמואל בחייו, כי אף שאול הודה שהמלוכה לדוד, ומת שמואל שבעה חדשים לפני שאול, והוא תחילת מלכות דוד."
          },
          {
            "hint": "",
            "question": "2. מדוע דוד קם והולך למדבר פארן?",
            "answer": "כתב המלבי\"ם כל ימי שמואל לא נגלה הדבר ששמואל משח את דוד, כי ירא מלגלות מפחד ושמע שאול והרגני, ובמות שמואל נתגלה הדבר או ע\"י שמואל עצמו לפני מותו או ע\"י תלמידו אחרי כן, ולכן הוסיף דוד להתיירא משאול ובעוד עסקו בהספדו של שמואל הלך למדבר פארן."
          },
          {
            "hint": "",
            "question": "3. מי היה נבל הכרמלי?",
            "answer": "אדם רע מעללים בתכונותיו המוסריות ועשיר גדול ממשפחת כלב משבט יהודה והיה דר במעון ומעשהו בכרמל, היינו מקנהו היה שם, ושם אשתו אביגיל."
          },
          {
            "hint": "",
            "question": "4. מה ביקש דוד מנבל?",
            "answer": "וישמע דוד כי נבל גוזז את צאנו, ודרכו לעשות סעודה ומשתה ויום טוב לגוזזי צאננו, ודוד חשב כי בשמחת לבו ייטב לבו להיטיב, וישלח דוד נערים אל נבל ושאלתם בשמי לשלום, וביאר איך ישאלו- ואמרת כה לחי היינו תזכה לחיים בשנה הבאה, וכלל ג' שלומות- שלום לעצמו, שלום לביתו, ושלום לקנייניו, ותבקשו שיתן כפי רצונו לעבדיך לדוד."
          },
          {
            "hint": "",
            "question": "5. האם היית לדוד תביעה מנבל שייתן להם מן הסעודה והמשתה שעשה?",
            "answer": "לכאורה הם טענו שלא גנבו ולא עשקו את צאנו בכרמל, בזמן שגם הם היו שם, ולא מובן מה תביעה יש בזה, אלא שבאו מצד החיוב אליהם כי טענו שישמרו את צאנו מליסטים וחיות רעות ולכן לא נפקד מאומה ולא משום שלא גנבום ולא עשקו, ועל זה יעידו רועיך, ובכל זאת ביקשו רק מצד החנינה והחסד."
          },
          {
            "hint": "",
            "question": "6. כיצד משיב נבל על דברי נערי דוד?",
            "answer": "נבל התחיל לבזות ולחרף ויאמר מי דוד ומי בן ישי, היום רבו עבדים המתפרצים איש מפני אדוניו, ואין בזה חידוש שדוד מורד בשאול, ומה שבקשו מצד החנינה השיב שהכין סעודה ומשתה רק לגוזזיו ולא לאנשים זולתם, וכי אתן המאכל והמשתה לאנשים אשר לא ידעתי וגוזזי ירעבו, והנה נבל השיב רק על הבקשה מצד החנינה, אבל על התביעה מצד החיוב ששמרו את צאנו לא השיב מאומה כי התנכר אליהם, ונערי דוד לא טעמו אצלו מאומה רק הלכו לדרכם."
          },
          {
            "hint": "",
            "question": "7. ויגידו לדוד ככל דברי נבל- מה עושה דוד?",
            "answer": "ויאמר דוד לאנשיו למרות עייפותם ורעבונם, חגרו איש את חרבו ויחגור גם דוד את חרבו ויעלו אחר דוד כארבע מאות איש ומאתים ישבו על הכלים, ודוד עשה כן כי חשב עצמו כמלך, אחר שנמשח על פי נביא ואחר שנטו אחריו רוב יהודה, ורצה לדונו כמורד במלכות בית דוד שחייב מיתה."
          },
          {
            "hint": "",
            "question": "8. מה מספרים לאביגיל את נבל ומה היא עושה?",
            "answer": "ספרו לה שדוד שלח שליחים מהמדבר לברך את אדוננו נבל, ויעט בהם היינו הפריחם בבזיון וקצף ובאכזריות, והאנשים טובים לנו מאוד ועזרו לנו לשמור את הצאן מפני ליסטים וחיות רעות יומם ולילה, ועתה עליך לתקן את המעוות, כי בודאי ילבשו נקם, כי כלתה הרעה על אדונינו ועל ביתו מצד שביזה את דוד עצמו ואמר עליו שהוא בן בליעל פורק עול ומורד, ואביגיל היתה טובת שכל ויפת תואר היינו שלמה בין במעלות הנפשיות ובין במעלות הגוף, ותמהר ותקח מאתיים לחם, ושניים נבלי יין, וחמש צאן עשויות, וחמש סאין קלי, ומאה צמוקים, ומאתים דבלים ותשם על החמורים, ותאמר לנעריה עברו לפני, הנני אחריכם באה, ולאישה נבל לא הגידה, היו שם שני הרים זה כנגד זה, היא יורדת מהר זה ודוד יורד מהר זה ובהכרח פגש דוד את הנערים שהלכו לפניה."
          },
          {
            "hint": "",
            "question": "9. מה טוען דוד לנערי אביגיל ומה משיבה אביגיל?",
            "answer": "ודוד אמר אך לשקר שמרתי את כל הרכוש הזה ההולך לקראתנו, ולא נפקד מאומה מצאנו וישב לי רעה תחת טובה, כה יעשה אלוקים לאויבי דוד כמו שאעשה לנבל, אם אשאיר לו עד אור הבוקר משתין בקיר, הינו זכר, ואביגיל שמעה הדברים האלה והכירה וראתה את דוד שהוא דיבר כל זאת, ותמהר ותרד מעל החמור, ותיפול לאפי דוד על פניה ותשתחו ארץ, ותפול על רגליו ותאמר בי אדוני העוון כי בעלי נבל כאין נחשב, ואמרה כן כדי שיכנסו דבריה באזנו ותשקיט חמתו, ואח\"כ בקשה רשות לדבר, ותאמר אל ישים אדני את לבו לביזיון של בעלי, כי הוא איש פחות ונקלה וכשמו כן הוא, ולכן לא יחשב ביזיון, רק מאיש נכבד ובין שווים, ואין לך להקפיד על בזיונו, ועליך להקפיד רק עלי אבל אני אמתך לא ראיתי את נערי אדוני."
          },
          {
            "hint": "",
            "question": "10. מהם שלשת המאמרים של אביגיל?",
            "answer": "כתב המלבי\"ם אביגיל ביארה ג' טעמים שראוי שימנע מלכת לנקום נקם ,כי שילך לנקום יהיה באחר מג' פנים:<br>א. שייחשב נבל שחייב מיתה מדין מורד במלכות- ועל זה אמרה חי ה' שמנעך מבוא בדמים, כי עדיין לא יצא טבעך בעולם, ועדיין שאול קיים, ואם היית הורג אותו היית שופך דמים שלא כדין.<br>ב. שיחשוב לנקום בל יעיזו אחרים לעשות כמוהו- ועל זה אמרה אל תחוש לנקום פן יעשו אחרים כמעשהו, כי הלאוי ויהיו כנבל כל אויביך, כי לא יהיה בכוחם לעשות לך רע רק מה שיש בכוח נבל, שלא יכול לעשות לך מאומה.<br>ג. שיחשוב לקחת בחוזקה מה שמגיע לנעריו ע\"פ דין שהיו שומרים על צאנו ועל זה אמרה, הברכה הזאת שהביאה שפחתך לאדוני, נתנה לנערים המתהלכים ברגלי אדוני."
          },
          {
            "hint": "",
            "question": "11. כיצד מפייסת אביגיל את דוד?",
            "answer": "אחר שסילקה שלוש הטענות שבעבורם ילך לנקום נקם, התחילה לברר לו, שאם היה עושה זאת היה נמשך לו מזה נזק גדול, וראוי שיחדל מעשות זאת, ופייסה אותו על שעירבה לבה לדבר לפניו כזאת, והתחילה לחשב שלש מעמדות מימי חייו:<br>א. ה מעמד הראשון בעת התחיל ללחום את מלחמות השם בגולית ובפלישתים- כי מהשיקור שיעשה לו ה' בית נאמן נצמח ממה שנלחם מלחמות ה', שלוחם באויבי ישראל שהם אויבי ה', אם כן אין ראוי לפניך שתתערב בין מלחמותיך מלחמה לכבודך שאינה מלחמת מצווה או חובה רק מלחמת רשות או עבירה.<br>ב. המעמד השני- עת נרדף מפני שאול- שבעת שקם אדם לרודפך שאתה נרדף מפני שאול בזה ראוי כי נפש אדוני תהיה צרורה בצרור החיים, שתהיה נפשך שמורה מן המוות האורב עליה, כדבר הצרור בצרור ונטור ושמור מכל צד, והצרור הזה שבו תהיה שמורה הוא החיים, השגחת ה' שישמור אותה בחיים כי עמו מקור חיים, ולא יקרב המוות לגבולה, והרודפים אותך יקלענה בתוך כף הקלע שלא יהיה להם הישארות וקיום, שבזורקים עליך את נפשם הם זורקים, עד דרך וגולל אבן אליו תשוב.<br>ג. המעמד השלישי- עת יזכה למלכות כפי שהובטח מפי הנביא, אם כן אין ראוי שתעשה את המעשה הזה כדי ששאול לא ימצא זכות במעשה הזה שרודף אותך כדין כי שפכת דם חינם, כי עדיין לא הגעת למלכות."
          },
          {
            "hint": "",
            "question": "12. מהי תשובת דוד על דברי אביגיל?",
            "answer": "ויאמר דוד לאביגיל הכיר שהאמת אתה, והודה לה' על ששלח אותה בהשגחתו למונעו מהמעשה, וברוך טעמך שגם טענותיה נכוחות ואמיתיות, וברוכה את שגם מצד עצמך כבר היית ראויה לזה בל אחריב ביתך, ויקח דוד מידה את אשר הביאה לו, ולה אמר עלי לביתך ראי שמעתי בקולך ואשר פניך."
          },
          {
            "hint": "",
            "question": "13. מתי אביגיל מספרת לנבל על המנחה שנתנה לדוד?",
            "answer": "ותבוא אביגיל אל נבל והנה לו משתה בביתו כמשתה המלך, ולב נבל טוב עליו הוא שיכור עד מאד ולא הגידה לו דבר קטן או גדול עד אור הבוקר, כי לא רצתה להעציבו ולערב שמחתו וגם מחמת שכרותו חששה שתבער חמתו ויעשה לה רע, ורק בבוקר בצאת היין מנבל ותגד לו אשתו את הדברים האלה, וימת לבו בקרבו והוא היה לאבן, שנצטער על המנחה שהובאה לדוד, ונשתתק ויהי כמת, שבטלו הרגשותיו מרב חרדה."
          },
          {
            "hint": "",
            "question": "14. מדוע ה' נתן לנבל עשרה ימים עד שנגפו?",
            "answer": "י\"מ שהיו לו היסורים לעונש עווני עם מיתתו, וי\"מ שתלו לו עשרת ימים לתשובה וזה רחוק כי היה לבו כאבן, וי\"ב שתלו לו שבעת ימי אבלו של שמואל שלא יתערב אבל רשע באבלו, ואח\"כ חלה ג' ימים ומת וזו היא מיתת מגיפה."
          },
          {
            "hint": "",
            "question": "15. כיצד מגיב דוד כששמע שמת נבל?",
            "answer": "הודה לקב\"ה על ג' דברים, ברוך ה' אשר רב ריב חרפתי מיד נבל שחרף וגידף אותי, וששמר אותו שלא ינקום בעצמו, ושהשיב רעת נבל בראשו באופן שלא נענש ע\"י דוד לבד, דכל מקום שחבירו נענש על ידו אין מכניסין אותו במחיצתו של הקב\"ה רק מת ע\"י עוונותיו."
          },
          {
            "hint": "",
            "question": "16. דוד מציעה לאביגיל להיות לו לאשה- מהי משיבה לשליחים?",
            "answer": "ותאמר הנה אמתך לשפחה לרחוץ רגלי עבדי אדני, כאילו אמרה שאינני ראויה לו לאשה כי אם לשפחה ולרחוץ רגלי עבדיו, ותמהר ותרכב על החמור וחמש נערותיה עמה, ותלך אחרי מלאכי דוד ותהי לו לאשה."
          },
          {
            "hint": "",
            "question": "17. איך שאל נתן את מיכל אשת דוד לפלטי בין ליש?",
            "answer": "אי אפשר שפלטי בן ליש לקחה בעבורה כיון שאח\"כ דוד לקחה ואם נבעלה ברצון לאחר נאסרת עליו, ויש בזה מחלוקת בגמ' סנהדרין דף י\"ט י\"א שקידושי פלטי היו בעבירה וי\"א שהיו קידושי טעות. וי\"א שלא בא עליה כל שימים שהיתה עמו נעץ חרב בינו לבינה שלא יבוא ליגע בה, וכתב הרד\"ק דהנכון בעיני כי גט נתן דוד למיכל שלא תישאר עגונה, ואם כן אסור היה לדוד להחזיר גרושתו אחר שנישאת לאחר, וי\"ל שלא מדעתו נתן הגט אלא הכריחו אותו, וגט מעושה פסול, וקשה וכי לא ידעו בית דינו של שאול שהגט פסול, ואפשר שהיה דעתם כי בדין היה אחר שזה רצון המלך, ודוד קודם שנתן גט זה אמר בפני שני עדים מאוהביו ראוי שאני אנוס בנתינת הגט, ופלטי בין ליש ומיכל לא ידעו והיו דבורים שהגט כשר, והנה מיכל נבעלה בטעות ולא נאסרה על בעלה והיה זה כנבעלת באונס שמותרת לישראל, ושאול עשה כן כשראה שדוד נשא את אחינועם ואביגיל בלי רשות מיכל."
          }
        ]
      },
      "כו": {
        "": [
          {
            "hint": "",
            "question": "1. היכן ישב דוד ומי הלשין לשאול על מקום המצאו?",
            "answer": "דוד ישב בגבעת החכילה שבמדבר זיף והזיפים שבו והלשינו לשאול על מקום המצאו, מאחר ואבנר שכנע אותו בפעם הקודמת שדוד אף צדיק ורק מהפחד שלא נהרגהו לא הרגך ויקח שאול שלש אלפי בחורי ישראל מלשון מובחרים, וילך לבקש את דוד במדבר זיף."
          },
          {
            "hint": "",
            "question": "2. מדוע שולח דוד מרגלים אל מחנה ישראל?",
            "answer": "שאול חנה בדרך אשר על פני הישימון סמוך לגבעת החכילה, ודוד עדיין לא ידע בברור אם זה מחנה שאול, וישלח מרגלים וידע בברור כי בא שאול."
          },
          {
            "hint": "",
            "question": "3. מי יורד עם דוד למחנה שאול ומה הם עושים שם?",
            "answer": "אבישי בן צרויה אחי יואב יורד עם דוד בלילה אל מחנה שאול שלא ירגישו בהם ויחשבו שהם ממחנה שאול, והנה הם חונים במעגלים כששאול ואבנר בתוך אמצע המעגל מופרדים מן העם, ושאול כבר שכב לישון, והעם שסביבותיו עדיין לא שכבו רק חונים מקצתם שוכבים ומקצתם יושבים, ויאמר אבישי אל דוד אחר שכלם נרדמו ונמו שנתם, הסגיר ה' בהשגחה עליונה את שאול בידך כדי שתכהו, ועתה אכהו בחנית במכה אחת ולא יספיק לצעוק כי ימות מיד ואף אחד לא ירגיש שמלכם נהרג, ויאמר דוד אל אבישי אל תכהו אף שהוא רודף ומותר להורגו, כי מי שלח ידו במשיח ה' ונקה."
          },
          {
            "hint": "",
            "question": "4. באיזה אופנים אמר דוד לאבישי שה' יגוף את שאול?",
            "answer": "דוד נשבע שלא יומת על ידו בעבור אבישי שלא יעבור על רצונו ויכנו, וה' יגפנו באחת מג' דרכים: א. בחולי טרם זמנו, וכמו ויגוף ה' את נבל, ויומת ע\"י ה' ולא על ידי,<br>ב. או שיומו יבוא כלומר זמנו שקצוב בעית לידתו קרוב הוא.<br>ג. או שמלחמה יספה וימות בטרם יומו הקצוב לו."
          },
          {
            "hint": "",
            "question": "5. מדוע אחר שאמר דוד לאבישי לקחת החנית והצפחת של שאול הלך בעצמו ולקח?",
            "answer": "אחר שאמר לאבישי קח נו, נתחרט דוד ולא רצה שיקרב אבישי אל שאול שמא לא יוכל לכבוש את יצרו ויכנו, לפיכך הלך דוד בעצמו ולקח החנית והצפחת."
          },
          {
            "hint": "",
            "question": "6. מדוע עמד דוד על ראש ההר רחוק ממחנה שאול בדברו אליו ולא קרוב?",
            "answer": "הנה אין רואה ואין יודע ואין מקיף בקחת דוד את החנית והצפחת של שאול כי תרדמת ה' נפלה עליהם, והנה דוד עמד על ראש ההר שישמע קולו מרחוק כדי שיוכל למלט עצמו מן הסכנה אם יחליטו לרדוף אחריו."
          },
          {
            "hint": "",
            "question": "7. מה אומר דוד לשאול?",
            "answer": "ויקרא דוד אל העם ואל אבנר בן נר לאמור, הלא תענה אבנר, ויען אבנר ויאמר מי תאה קראת למלך, ולכאורה דוד קרא לאבנר, אלא שהקורא אל מהלך יפנה למשרתו וכן הבין אבנר, ויאמר דוד אל אבנר הקריאה מכוונת אליך כי אחר שהתברר שהיה המחנה והמלך בלא שומרים, עד שקרב איש זר עוד משכב המלך לקחת החנית מראשותיו, שזה פשע גדול והלא איש אתה הממונה על שמירת המלך, וכן עליך להעניש את השומרים שפשעו בשמירה, לא טוב הדבר אשר עשיתי, חי ה' כי בני מות אתם אשר לא שמרתם על אדוניכם ה', ועתה ראה אי חנית המלך וצפחת המים."
          },
          {
            "hint": "",
            "question": "8. מה משיב שאול המלך על דברי דוד?",
            "answer": "ויכר שאול את קול דוד, ויאמר הקולך זה בני דוד, ויאמר דוד זה קולי אדוני המלך, ויאמר למה זה אדוני רודף אחרי עבדו כי מה עשיתי נגד מלכותך ומה בידי רעה בשאר ענינים, אם ה' הסיתך ואתה חושב שיגיע לך תועלת מה' על הריגתי, יחשב כמנחה מה שלא הרגתי אותך בפעם הקודמת, אבל אם אנשים ארורים מסיתים אותך ולא ה' הגם שאמחול להם על צערי, ארורים הם לפני ה', כל לא אמחול להם מה שנוגע לעבודת ה', כי גרשוני היום מארץ ישראל אל ארץ פלישתים, ולא אוכל לקיים מצוות התלויות בארץ, ואהיה בחו\"ל תחת צל השרים העליונים רחוק מהשגחת ה' הדבקה בארץ הקדושה, ויאמר שאול חטאתי שוב בני דוד, כי לא ארע לך עוד ואל תצא לחו\"ל, וזאת משתי פנים:<br>א. על שראה שיקרה נפשו בעיני דוד,<br>ב. על שמתחרט גם על העבר שרואה שעשה סכלות ברודפו אותו ושגה בעוונו בזה הרבה מאוד."
          },
          {
            "hint": "",
            "question": "9. מדוע דוד שלח החנית לשאול ע\"י שליח ולא הביאה לו בעצמו?",
            "answer": "כי לא האמין לשאול להשיב בעצמו, וה' ישיב לאיש את צדקתו ואת אמונתו אשר נתנך ה' היום בידי ולא אביתי לשלוח ידי במשיח ה', היינו ה' הזמין לי שנית מצווה זו שבא שנית לידו ועשה צדק עמו ולא הרגו, וכאשר גדלה נפשך בעיני, כן תגדל נפשי בעיני ה' ויצילני מכל צרה, ויאמר שאול לדוד ברוך אתה בני דוד, גם עשה תעשה וגם יכול תוכל, וילך דוד לדרכו לשאול שב למקומו."
          }
        ]
      },
      "כז": {
        "": [
          {
            "hint": "",
            "question": "1. מדוע מחליט דוד להימלט אל ארץ פלישתים?",
            "answer": "כי אחר שכרת כנף המעיל חשב ששאול לא יוסיף עוד לרדוף אחריו כאשר בתחילה, אבל אחר שראה שרודפו, חשש ששוב יבוא אחריו פתע פתאום בראותו בטוב הצלחתו דלא בכל יום מתרחיש נישא, וגם שהעושין לו נס מנכין לו מזכויותיו, וחשב בלבו שמא כלו זכויותיו בשתי ההצלות הקודמות, ולכן אמר טוב כי אמלט אל ארץ פלישתים, ובזה אינצל מג' טעמים:<br>א. כי בעודי בארץ ישראל חושב שאול שאני אוסף אלי אנשים כדי למרוד בו, לא כן אם אהיה בארץ פלישתים וזה שאמר ונואש ממני שאול וכתוב לקמן ויוגד לשאול כי ברח דוד לגת ולא יסף עוד לבקשו.<br>ב. שאחר שידע שלא ימצאני יתיאש מלבקשני.<br>ג. אף שיעלה על לבו לילך אחרי בארץ פלישתים נמלטתי מידו כי יצילני מלך פלישתים."
          },
          {
            "hint": "",
            "question": "2. מדוע שב דוד אל אכיש מלך גת אחר שכבר היה שם בסכנה וניצל?",
            "answer": "הגם שהיה בסכנה אצל אכיש מלך גת, אז בא יחידי וחשדו שבא כמרגל וגם לא היה מקווה תועלת מאיש אחר, ועתה כשבא עם שש מאות איש שלא נחשדו למרגלים, והיה מקוה שיהיו מאנשי חילו ליום קרב ומלחמה, ועוד טעם שאז בא בלא בני ביתו וחשש שיברח ממנו לא כן עתה שבא עם בני ביתו."
          },
          {
            "hint": "",
            "question": "3. מדוע אכיש רצה שדוד ישב בגת? ומה ביקש דוד?",
            "answer": "אכיש העדיף שדוד ואנשיו ישבו בעיר המלוכה, או מפני שירא ממנו פן ימרוד, ובעיר המלוכה יש חיל המלך, או מפני שירא שהפלישתים ירעו לו בהיותו אתם שלא בעיר המלכות, ודוד ביקש שיתנו לו מקום נבדל מפלישתים שלא ירעו לו, וביקש עיר שדה ולא עיר חומה דלתים ובריח פן לא יאמין בו אכיש לתת לו עיר בצורה שמא ימרוד בו, ויתן לו אכיש ביום ההוא את צקלג, ויש בגת ימים אחדים ובצקלג ישב ארבעה חדשים."
          },
          {
            "hint": "",
            "question": "4. האשורי והגזרי והעמלקי יושב הארץ מדוע היכה בהם דוד ולא יראה מאכיש?",
            "answer": "לכאורה משיב רעה תחת טובה, אלא שאומות אלה היו אמנם יושבות הארץ אבל היה להם תגר עם פלישתים, ולכן לא הקפיד במה שדוד פשט עליהם, ודוד היכה בהם ולא החיה איש ואשה מן השבי כדי שלא יודע מי עשה להם זאת, ולקח צאן ובקר וחמורים וגמלים ובגדים ויבוא אל אכיש להגיד לו, ולחם בהם כי לא היה להם מה לאכול, ועשו כן מפאת ההכרח הקיומי."
          },
          {
            "hint": "",
            "question": "5. נגב יהודה ונגב ירחמיאלי היו יהודים ומדוע דוד פשט עליהם?",
            "answer": "וכתב במצודת דוד, כשהיה אכיש שואל את דוד היכן פשטתם היום, פעם אמר לו פשטנו על נגב יהודה, ופעם על נגב ירחמיאלי, למען יחשוב שהבאיש בעמו, ואכן כתוב ויאמן אכיש בדוד לאמור הבאש הבאיש בעמו בישראל והיה לי לעבד עולם, כיון שהוא פושט בעמו ומתגרה בהם, נראה שלא ישלים עמהם עוד ומאס בהם."
          }
        ]
      },
      "כח": {
        "": [
          {
            "hint": "",
            "question": "1. פלישתים מתכוננים למלחמה עם ישראל איזה תפקיד מקבל דוד מאכיש?",
            "answer": "אכיש רוצה את דוד ואנשיו שישמרו מסביבו, לשומרו בין מאנשי חילו שלא ימרדו בו בין מן האויב, ודוד שלא רצה להילחם נגד ישראל היה טוב בעיניו."
          },
          {
            "hint": "",
            "question": "2. מדוע מוזכר שוב ושמואל מת ויספדו לו כל ישראל ויקברוהו ברמה ובעירו?",
            "answer": "כתב הרד\"ק דחזר הכתוב וסיפר זאת מפני המעשה שעשה שאול שדרש בבעלת אוב בעבורו, ואילו היה חי שמואל היה דורש מאתו, כי כבר ביער האובות והידעונים, ונחשב לשאול עוון גדול הדרישה באוב כמו שכתוב בדברי הימים א' פרק י', י\"ג וימת שאול במעילו וגם לשאול באוב לדרוש , והמלבי\"ם כתב שהזכיר פה שנית מיתת שמואל מפני ארבע טעמים:<br>א. כי בחיי שמואל לא פנה לאובות כי מי סכל ידרוש אל המתים, בעת שחי הנביא אבל במות הנביא נסתם חזון ופסקה הנבואה , ויחלקו העם הרוצים לדעת ההווה או העתיד לדרוש באוב וידועני, וע\"י כך התעורר שאול לבערם מן הארץ, ועכשיו נאלץ לשאול באוב כי שמואל מת.<br>ב. כל זמן ששמואל חי התיראו פלישתים מפני כוחו של שמואל, ועתה סר צל מישראל.<br>ג. שאול פחד שעד עתה היה נכון לבו בטוח בזכות שמואל.<br>ד. וישאל בה' ולא ענהו, ואם היה חי שמואל היה שואל את שמואל ולא הוצרך לבעלת אוב."
          },
          {
            "hint": "",
            "question": "3. מהם הסיבות שהניעו את שאול לדרוש באוב?",
            "answer": "א. שמואל מת.<br>ב. פלישתים התקבצו וחנו בשונם שהוא בארץ ישראל.<br>ג. כשראה את מחנה פלישתים התיירא מאד וראה כי לבו החרד מנבא לו רעה.<br>ד. ששאל בה' באורים ותומים ולא ענהו."
          },
          {
            "hint": "",
            "question": "4. מה החילוק בין לשאול בה' לבין לדרוש בה'?",
            "answer": "כתב המלבי\"ם שיש הבדל בין שאלה ובין דרישה, הדרישה היא שדורש ומבקש את ה' בכל לבו ובתפילה, ואם היה עושה כן שאול היה מעביר את רוע הגזירה על כל פנים לפי שעה והיה נענה, אבל הוא לא דרש רק שאל דרך שאלה לבד, והמופת לזה ששאל תחילה בחלומות ואח\"כ באורים ותומים ואח\"כ בנביאים, והיה לו להתחיל לשאול בנביאים שהם שואבים מן המקור, ואחריהם האורים ותומים שהוא רק הופעת רוח הקודש, ואחריהם החלומות שהם מדרגה קלה, וזה מפני ששאול הכין את לבבו לדרוש את ה', והתחיל בדבר הקל והרחוק מן הקדושה שאין צריך הכנה כל כך."
          },
          {
            "hint": "",
            "question": "5. בקשו לי אשת בעלת אוב ואלכה ואדרשה בה- לבאר?",
            "answer": "משמעות הלשון שלא היה בדעתו לשאול באוב עצמו שהנשאל באזהרה. רק רצה שהאשה תשאל, והוא ידרוש בה לדעת מבוקשו מן האשה ולא מן האוב, וחשב שבזה שלא הזהירה התורה, רק אח\"כ שהתחיל שמואל לדבר אליו נסתבב ששאל באוב עצמו."
          },
          {
            "hint": "",
            "question": "6. מדוע לא אמר שאול תיכף שתעה את שמואל ורק אמר העלי אשר אומר אליך?",
            "answer": "שאול התחפש לבל תזהיהו, ויבוא אל האשה בלילה, ולא אמר תיכף שרוצה להעלות את שמואל, שאז תבין שאינו הדיוט, שלא יערב הדיוט לבו להעלות הנביא."
          },
          {
            "hint": "",
            "question": "7. מה עניין האוב?",
            "answer": "כתב הרלב\"ג ראוי שתדע כי ענין האוב הוא לעורר הדמיון, כדי שיגיע למין ממיני הקסם, ולזה ישמע קולו כי אם לשואל והוא ישמע קול נמוך מאד, והמעלה את המת לא ישמע דבר, אבל רואה תמונת המת, והשואל לא יראה התמונה, ולזה רק האשה בעלת האוב ראתה את שמואל כשהעלתהו, ולא שמעה כלום רק שאול שמע, כי היא שמה התבודדותה בדבר התמונה ההיא, ולזה הראתם לה דמיונה אחר עשותה פעולות מה לעורר דמיונה והתבודדותה בזה ואולם שאול לבדו שמע אלו הדברים, להתבודד דמיונו בדבר השאלה."
          },
          {
            "hint": "",
            "question": "8. איך יצוייר שאשה בכספיה תמשול על נפש הנביא הצרורה בצרור החיים?",
            "answer": "כתב המלבי\"ם לדעת הרלב\"ג היה זה מכח פעולות הדמיון, ולא היה דבר ממש, ורב האי גאון ורס\"ג כתבו שלא האשה החייתה את שמואל רק הבורא החייהו למען יודע לשאול העתיד לבוא עליו ועל ביתו, ואם היה כן מדוע לא ענהו באורים ובנביאים? ומורנו הרב יצחק אברבנאל כתב ששד התלבש בגופו של שמואל והוא קראוהו הכתובים בשם שמואל מצד גופו, ובעל עקדת יצחק כתב שהיא התחילה בפעולה וע\"י כך התעורר שמואל מעצמו לא על ידי הכרח האוב, אולם למה לנו כל הדחוקים האלה, הלא חז\"ל באגדותיהם ספרו מעשה אוב שהיה נוהג עדיין בימי חכמי המשנה והתלמוד, והעידו שהיה בחכם להעלות הנפשות מקבריהם ממש, ואמרו שהמעלה רואהו והנשאל שומע את קולו, ואמרו שאם הנשאל הוא הדיוט עולה וראשו למטה, ואם הוא מלך עולה כדרכו, אולם אשר תתפלא איך ימשול הכישוף על נפש הנביא כבר ביארתי בדרוש מיוחד, כי הנשמה הנאצלת מלמעלה היא תסתלק תיכף במות האדם ותשוב אל האלהים אשר נתנה, אולם הנפש ההיולאנית המתהוה עם הגויה היא לא תסתלק עד כלות הגויה בקבר אחר י\"ב חדש, וכל עוד היא למטה יש כח לאוב למשול עליה, ויש לה כח להגיד עתידות ע\"י פעולות קסם."
          },
          {
            "hint": "",
            "question": "9. מדוע זעקה בעלת האוב בקול גדול?",
            "answer": "כתב הרד\"ק וכי הבינה ששאול המלך הוא המתחפש שהעלה את שמואל, ואיך הבינה, ראתה דבר משונה שעל העולים באוב עולים רגליהם למעלה וראשם למטה, כיון שראתה אותו עולה וראשו למעלה ידעה שלא היה אלא לכבוד מלכות, לפיכך אמרה ואתה שאול, וזעקה כי פחדה שבא לנסותה ולהרוג אותה כמו שהרג את כל האובות והידעונים, ושאול אמר לה אל תיראי כי לא אמיתך כי כבר נשבעתי לך, אבל מה ראית שהיכרת שאני שאול, ותאמר ראיתי אדם גדול עולה מן הארץ ורגליו כלפי הארץ, מה שאינו מנהגו של עולם."
          },
          {
            "hint": "",
            "question": "10. ויאמר שמואל אל שאול למה הרגזתני להעלות אותי- ומה משיב שאול?",
            "answer": "ויאמר שאול פלישתים נלחמים בי וה' סר מעלי ורוח הגבורה ואומץ הלב חלף ממני, וע\"י כך חרד לבי, דבנביאים ובחלומות לא ענו לי ואקראה לך להודיעני מה אעשה, ויאמר שמואל תשובתך בצידה ולמה תשאלני, הרי אמרת בעצמך שה' סר מעליך, ויהי ערך רוצה לומר ניתן הויה וקיום אל המעורר אל מלכותך שהוא דוד, וזה שלא השיב לך בנביאים מפני שאין בזה שום תקנה אפילו תיטיב מעשיך, אי אפשר שישנה ה' הטוב שהובטח לדוד, ופעמים שהנביא מודיע על איזה חטא נגזר מה שנגזר, והרי אתה יודע מדוע נלקחה ממך המלוכה שלא שמעת בקול ה' ולא עשית חרון אפו בעמלק, ואם כן לא היה שום צורך שהנביאים יענו לך."
          },
          {
            "hint": "",
            "question": "11. איך יתכן שהגיע נבואה לשמואל אחר המות? ושיגיע ע\"י העלאה באוב?",
            "answer": "שהרי אמר לשאול מחר אתה ובניך עמי, גם מחנה ישראל יתן ה' ביד פלישתים, וכתב הרלב\"ג שלא הגיע שום דיבור משמואל לשאול על דרך האמת אלא הכל פועל הדמיון, ושאול היה לו כח מה נבואי כאומרו הגם שאול בנביאים, והנה עם התעוררות הדמיון נודע לו מצד כח מהנבואי את הנבואה."
          },
          {
            "hint": "",
            "question": "12. האם יכול היה שאול לברוח ולהינצל?",
            "answer": "איתא בויק\"ר, כ\"ו על הפסוק מחר אתה ובניך עמי, אמר לו אם אברח אנצל או לא אמר לו אם תברח תנצל, ואם אתה מקבל עליך את מידת הדין מחר אתה ובניך עמי, אמר ר' יוחנן עמי במחיצתי."
          },
          {
            "hint": "",
            "question": "13. כל העושה דבר עבירה ומתבייש בו, מוחלין לו על כל עוונותיו- מנין?",
            "answer": "איתא במסכת ברכות דף י\"ב מזה ששאול לא הזכיר אורים ותומים ששאל ולא נענה, מפני שהתבייש שהרג את הכהנים בנוב, מחלו לו על כל עוונותיו, דכתיב מחר אתה ובניך עמי, ואמר ר' יוחנן עמי במחיצתי."
          },
          {
            "hint": "",
            "question": "14. שאלו אבנר ועמשא את שאול מה אמר לך שמואל מה משיב להם שאול?",
            "answer": "איתר בויק\"ר שם דאמר להם שאול שיורדים לקרב ומנצחים, ולא עוד אלא בניך מתמנים לגדולים, באותה שעה אמר הקב\"ה מלאכי השרת, בואו וראו בריה שבראתי בעולמי, בנוהג שבעולם אדם הולך לבית המשתה אינו מוליך בניו עמו מפני מראית העין, וזה יוצא למלחמה ויודע שייהרג ונוטל בניו עמו, ושמח על מדת הדין שפוגעת בו."
          },
          {
            "hint": "",
            "question": "15. מדוע נפל שאול ארצה ולמה לא יכול היה לקום?",
            "answer": "נפל להשתחוות לשמואל אע\"פ שלא ראהו, רק כנגד קולו, ולא היה בו כח לקום מן הארץ אחר שנפל ארצה, מהפחד שהיה לו שהפחידו שמואל והכניס בלבו חרדה, וגם מפני שלא אכל לחם כל היום ההוא וכל הלילה ולא היה בו כח, וגם לא רצה שיקימוהו מן הארץ לרב דאגתו, והאשה בעלת האוב הכינה לו אגל מרבק ואפתה לחם מצות, והיא ועבדיו שכנעו אותו שיאכל ובתחילה מיאן, ואח\"כ הסכים וישב על המטה, ותגד לפני שאול ולפני עבדיו ויאכלו ויקומו וילכו בלילה ההוא."
          }
        ]
      },
      "כט": {
        "": [
          {
            "hint": "",
            "question": "1. איך הסכים דוד ללכת עם אכיש להילחם עם ישראל?",
            "answer": "המלבי\"ם כתב שלא לקחו מלחמה רק לשמור עליו כדלעיל, והרלב\"ג כתב כי הוכרח למלאת מצות, אכיש מצד היותו תחת מרותו, ומפני שגילה לו שהוא פושט על ישראל והנה היתה מחשבות דוד בלכתו להיות לו לשטן לפלשתים ולסכל עצתם על ישראל."
          },
          {
            "hint": "",
            "question": "2. מדוע קצפו שרי פלישתים על אכיש?",
            "answer": "הם הקפידו רק על דוד ותבעו מאכיש שלא ייקחהו למלחמה בין אם זה לשומרו ובודאי שלא ללחימה כי הוא לא ילחם נגד שאול, שלא יהיה לנו לשטן במלחמה כי אין לסמוך עליו, וטענו ממה נפשך שאם ברח מפני אדוניו יען שגרשו אדוניו מצד שלא עבדו באמונה ולבו לשוב לאדוניו אם כן במה יתרצה זה אל אדוניו הלא ראשי האנשים, ואם ברח ומרד מפני שרצה להתנשא ולמלוך תחתיו, הלא גם באופן זה ימצא פה למצוא חפצו, כי בודאי ילחם בנו כדי שישירו לו גם עתה היכה דוד ברבבותיו."
          },
          {
            "hint": "",
            "question": "3. מה אכיש מציע לדוד?",
            "answer": "אכיש לא רצה לגלות לדוד ששריו לא רוצים בו כי חושדים בו, שלא יתעצב, ורצה לאמור לו שעיקר הקפידה הוא מפני הקנאה והכבוד על ששמהו שומר לראשו לכן מיעץ לו שישוב לביתו ואנשיו ילכו עם יתר אנשי החיל, ויאמר דוד הוא הבין האמת שחושדים אותו לא מפני הקנאה והכבוד, רק שאין רוצים שילך למלחמה כלל והוא שמח על זה בלבו, אבל רצה שגם אנשיו ישובו ולא ילחמו וגם אחיהם והשיב בערמה הגם שהשרים מקפידים שלא יהיה שומר ראש למלך בכל זאת למה לא ילך למלחמה כמו אנשיו, ועתה הוכרח אכיש להגיד לו האמת, והקפידה היא שלא יצא למלחמה כלל, ובזה הוכרח לומר לו עתה כדי לא לביישו כנגד אנשיו, שכולם ישובו, וזה מה שדוד היה חפץ."
          }
        ]
      },
      "ל": {
        "": [
          {
            "hint": "",
            "question": "1. דוד ואנשיו חוזרים לצקלג ומה קרה שם?",
            "answer": "העמלקי שדוד היכה בהם, פשטו על צקלג ושרפו אותה באש, וישבו את הנשים אשר בה מקטן ועד גדול ולא המיתו איש בהשגחת ה', והנה דוד ואנשיו מגיעים ורואים את העיר שרופה באש ונשיהם ובניהם ובנותיהם נשבו, וישא דוד והעם אשר אתו את קולם ויבכו עד אשר אין בהם כח לבכות."
          },
          {
            "hint": "",
            "question": "2. מדוע רצו העם לסקול את דוד?",
            "answer": "על דלא הניח קצת מהם לשמור את העיר, כי מרה נפש העם איש על בניו ועל בנותיו, ובכל זאת התחזק דוד בה' אשר משחו, להישען עליו."
          },
          {
            "hint": "",
            "question": "2. קיימלן דאין שואלין שני דברים בבת אחד באורים ותומים ומדוע דוד שאל?",
            "answer": "למדו מכאן בגמרא ביומא דף ע\"ג שאם צריכים לשני הדברים עונים לו על שניהם, ואם לא עונים רק על הראשון, ועל השני צריך לשאול פעם נוספת, ודוד שאל הארדוף ואשיגנו, וענו לו רדוף כי השג תשיג והצל תציל."
          },
          {
            "hint": "",
            "question": "4. מי יצא לרדוף אחר העמלקי?",
            "answer": "דוד ושש מאות אנשיו, וכשהגיעו לנחל הבשור, נותרו שם מאתיים איש שהיו עייפים או עשו עצמם עייפים שלא רצו ללכת יותר, והם נשארו שם לשמור על הכלים שהונחו שם, ודוד וארבע מאות איש עמו המשיכו במרדף, והנה מצאו איש מצרי בשדה שאחזו בולמוס, ונתנו לו לחם ויאכל וישקוהו מים, וידוע שמי שאחזו בולמוס אין לתת לו הרבה מים בפעם אחת פן יצבה בטנו, רק ישקוהו מעט מעט כפי הרפואה, ונתנו לו פלח דבילה ושני צימוקים עד ויאכל ותשב רוחו אליו, כי לא אכל ולא שתה שלושה ימים ושלשה לילות."
          },
          {
            "hint": "",
            "question": "5. מי היה המצרי ומה סיפר להם?",
            "answer": "עבד לאיש עמלקי, וכיון שחלה עזבו אדונו לנפשו מזה שלושה ימים, וסיפר להם כל המקומות שפשטו העמלקי כולל צקלג, ויאמר לו דוד התורידני אל הגדוד, וכיון שלא ידע אם דוד מאויבי עמלק או מבעלי בריתו ביקש להשביע את דוד שלא ימיתנו ולא יסגירנו ביד אדונו העמלקי."
          },
          {
            "hint": "",
            "question": "6. המצרי מוליכם אל מחנה העמלקי ומה מתרחש שם?",
            "answer": "הם שיכורי נצחון אוכלים ושותים וחוגגים בלא שמירה כלל, ובלא פחד אויב, ודוד לא החל להכותם באותו יום רק המתין ליום המחרת כי היו המון רב והם מתי מספר, והתחיל להכות בהם בנשף שלפנות בוקר, וע\"י זה החריד המחנה והכה בהם עד הערב, וע\"י כך לא נמלט מהם כי אם ארבע מאות איש נער אשר רכבו על הגמלים ונסו, ויצל דוד את כל אשר לקחו עמלק, ואת שתי נשיו ולא נעדר מן הקטן ועד הגדול ועד בנים ובנות."
          },
          {
            "hint": "",
            "question": "7. כיצד מחלק דוד את השלל בין יוצאי המלחמה לבין המאתיים שנשארו בנחל הבשור?",
            "answer": "כל מה שלקחו מן העמלקי כולל רכושם שנבזז ע\"י עמלקי הפך לשלל דוד כאן כגון שהתייאשו ממנו ודוד מחלק כפי חפצו, ועשו ןכ לכבוד דוד שיחלק בין אנשי המלחמה כמלך המחלק שלל למחנהו ולמאתיים שנשארו בנחל הבשור. דוד ניגש אליהם באהבה להראות שאין בהן עליהם על שלא הלכו עמו, וישאל להם לשלום, ויענו כל איש רע ובליעל אשר הלכו עם דוד שלא מגיע להם חלק בשלל כי אם השבויים שלהם ינתנו להם וילכו, ויאמר דוד לא תעשו כן אחי השיב להם בחוכמה וביושר, ואמר להם דעו כי מה שאמרתם היה נכון אם ההצלה היתה בכח ידינו, ואם ידינו עשו לנו את החיל הזה, אבל לא כן אחי, אנחנו לא עשינו מאומה רק ה' הוא הלוחם והמנצח והמציל והנותן לנו, והשלל יתחלק בשווה."
          },
          {
            "hint": "",
            "question": "8. ויהי מהיום ההוא ומעלה וישימיה לחוק ומשפט לישראל- לבאר?",
            "answer": "משמע שחוק זה שהלוחמים והיושבים על הכלים מחלקים ביניהם שווה אינו בין העמים, וגם בישראל לא נהג כן כי אם מהיום הזה, וכתב המלבי\"ם לבאר דחוק הוא נימוש שחוקקים בין העמים אשר אין לו טעם שכלי, והדבר שיש לו טעם שכלי נקרא משפט, והנה התקנה לחלק שווה בשווה בין היושב על הכלים ללוחמים הוא לפי שטחיותו חוק ולא משפט, אחר שהוא נעדר טעם, אולם דוד שבאר טעמו של החוק שיסודו בנוי על מה שמלחמת ישראל ונצחונם עינו ע\"י כוחם וגבורתם רק ע\"י זכותם בהשגחת ה' הלוחם בעדם, ולכן דוד שם את זה למשפט גם כן בישראל."
          },
          {
            "hint": "",
            "question": "9. מדוע שלח דוד מן השלל לאותן המקומות שלא לחמו ולא עשה כן בשום פעם?",
            "answer": "ראשית השיב את הגזילה שגזלו עמלק. מן המקומות שהיכו בהם, ולשאר המקומות שלח דוד מן השלל לזיכרון הנס."
          }
        ]
      },
      "לא": {
        "": [
          {
            "hint": "",
            "question": "1. מדוע לא לחמו ישראל נגד הפלישתים?",
            "answer": "כיון שתיכף נסו נעשתה גבורתם ויפלו חללים בגלבוע, כי תחילת מפלה ניסה, ורק שאול ושלושת בניו לחמו, עד שהשיגום פלישתים ויכו את שלושת בניו, ותכבד המלחמה על שאול אחר שמתו בניו ונשאר לבדו, ונוסף לזה וימצאוהו מורי קשת, המורים מרחוק, ויחל מאד מלשון חלחלה ופחד מהמורים אע\"פ שלא הכוהו עדיין."
          },
          {
            "hint": "",
            "question": "2. מדוע ציוה שאול לנושא כלים לדקור אותו למות?",
            "answer": "היה ירא שהפלישתים ידקרוהו ויתעללו בו, וכוונתו שאם יתעללו בי אלא ימיתוני אפשר לומר שחיי צער טובים ממוות, וכן אם ידקרוני ולא ימיתוני טוב שלא אפגע בעצמי, אבל אחר שבודאי ימיתוני וגם קודם לכן יתעללו בי גם כן, טוב שאמות בלא צער וקלון, ולא אבה נושא כליו כי ירא מאד לשלוח יד במשיח ה'."
          },
          {
            "hint": "",
            "question": "3. מה עושה שאול לאחר מכן?",
            "answer": "וייקח שאול את החרב ויפול עליה להמית את עצמו, וירא נושא כליו כי מת רוצה לומר קרוב למות, כי בן איש גר עמלקי השלים מיתתו כדאיתא בשמואל ב' פרק א' י\"ז, ויפל גם הוא על חרבו וימת עימו."
          },
          {
            "hint": "",
            "question": "4. מה עשו אנשי עמק יזרעאל ושאר ערי ישראל הסמוכות למערכה?",
            "answer": "ויעזבו את עריהם וינוסו, ויבואו פלישתים וישבו בהם."
          },
          {
            "hint": "",
            "question": "5. מי החמישה שנבראו מעין דוגמא של מעלה ולקו?",
            "answer": "שמשון בכוחו, שאול בצווארו, אבשלום בשערו, צדקיהו בעיניו, אסא ברגליו- סוטה דף י'."
          },
          {
            "hint": "",
            "question": "6. מה עשו פלישתים בגוויות שאול ובניו?",
            "answer": "כרתו את ראשו של שאול, ולקחו את בגדיו וכלי זיינו ושמו בבית דגון, ורצו להזכיר על שנכרת ראש דגון בסבת ארון ה', הנה עתה ראש מלכם הנכרת נמצא בבית דגון, ואת גוויות שאול ובניו תקעו במסמרים בחומת בית שן."
          },
          {
            "hint": "",
            "question": "7. מה עשו אנשי יבש גלעד?",
            "answer": "כששמעו מה שעשו פלישתים לשאול, ויקומו כל איש חיל וילכו כל הלילה ויקחו את גוויית שאול ואת גוויות בניו מחומת בית שן, ויבואו יבשה וישרפו אותם שם, י\"א ששרפו הבשר, על כי נסרחו ורימה עלתה בהם ולזה שרפו אותם וקברו העצמות או על כלי תשמישו יאמר, כי כן הדרך לשרוף כלי תשמישו של מלך לבל ישתמש בהם אחר, וי\"מ ששרפו בשמים כדי לחנוט אותם, ויצומו שבעת ימים מחמת צער ואבל על כי עזרם במלחמה מול נחש העמוני."
          },
          {
            "hint": "",
            "question": "8. מה המידה כנגד מידה במיתת שאול בניו ועבדיו?",
            "answer": "כתב מורנו הרב יצחק אברבנאל כי מיתתו בחרב ומיתת בניו כלם ואנשיו לא היו כי אם בחטא שהרג את הכהנים, כי צדיק אתה ה' וישר משפטיך, שאול המלך הרג כהני ה' אבות ובנים והגבעונים המשרתים אותם, והיה המשפט האלוקי שמת הוא וכל בניו בידי אדם, שלושת בניו הרגו הפלישתים לעיניו, והוא נהרג בחרב, ואיש בושת נהרג בחרב ג\"כ מושכב על מטתו, ושאר בניו הוכו ע\"י הגבעונים בימי דוד, ומשרתיו ואנשיו נהרגו עימו במלחמה, הרי לך מיתתו ומיתת בניו ואנשיו משרתיו כלם הרוגים מטועני חרב חדה מדה כנגד מדה."
          }
        ]
      }
    },
    "שמואל ב": {
      "א": {
        "": [
          {
            "hint": "",
            "question": "1. מתי נודע לדוד על נפילת שאול ויהונתן?",
            "answer": "ביום השלישי אחרי הכות דוד את העמלקי והוא יושב בצקלג, מגיע איש קרוע בגדים ואדמה על ראשו, ומספר לדוד את כל ההשתלשלות, בתחלה נס העם מן המלחמה וזה היה סיבת מפלתם, ואח\"כ נפל מהם הרבה ואח\"כ מתו שאול ויהונתן ואחיו."
          },
          {
            "hint": "",
            "question": "2. דוד שאל את הנער איך נודע לך ע\"י ראיה או ע\"י שמיעה?",
            "answer": "ויאמר הנער במקרה באתי להר הגלבוע, והנה שאול נשען על חניתו מהמכה שנפל על חרבו, ויקרא לי ויאמר לי מי אתה, ואומר נער עמלקי אנוכי, ויאמר אלי, עמוד נא עלי ומותתני כי אחזני השבץ, כי ההרגשות כלם אינם אתי, ואם כן בודאי אמות, ורעד המות אחזני, וטוב לי שתמותתני אתה, ואל יהרגוני אלה ויתעללו בי טרם אמות, ולא תהיה כרוצח כי גברא קטילא תקטל רק תקצר ייסוריי, וגמרתי מיתתו כי ידעתי שלא יחיה אחרי נפלו על חרבו מפני המכה שהוכה בו, ואם מפני שלא יוכל לנוס ולהימלט משונאיו שהשיגוהו."
          },
          {
            "hint": "",
            "question": "3. מה עושים דוד ואנשיו בשומעם את דברי הנער העמלקי?",
            "answer": "קרעו בגדיהם, ומכאן למדו רבותינו ז\"ל שחייב אדם לקרוע על נשיא ועל אב בית דין, שאול היה נשיא ויהונתן היה אב בית דין, ועל הסנהדרין ועל בית ישראל שנפלו בחרב, ויספדו ויבכו ויצומו עד הערב."
          },
          {
            "hint": "",
            "question": "4. מדוע ציוה דוד להרוג את הנער בן גר העמלקי והרי עשה זאת ברצון שאול?",
            "answer": "כתב הרלב\"ג כמו שהאומר לחברו חבול בי וחבל בו דחייב, כ\"ש בהמתת המלך אין מצוות המלך פוטרת אותו בזה, דדברי הרב ודברי התלמיד דברי מישומעין, והנה הזהירה התורה על ההמתה כ\"ש על המתת המלכים, ואע\"פ שלא היו שם עדים והיה מרשיע את עצמו, והיה מפני זה פטור בדין, הנה עשה דוד זה להוראת שעה שלא יקלו האנשים לשלוח ידם במלכות, ולזאת הסיבה נזהר דוד עצמו מלשלוח יד בשאול כשהיה במערה, אע\"פ שהיה רודפו והיה מותר לו להורגו, וכל זאת אם נאמר שהיה הנער ישראל, וחז\"ל אמרו שהיה זה דואג שהיה חייב מיתה מכבר על הריגת נוב עיר הכהנים, ואם נאמר שהיה עמלקי ממש, בן נח נהרג בלא התראה ונהרג אף על הטריפה, ונהרג בדיין אחד ובעד אחד, ויש לומר שנהרג בהודאת עצמו כמו שנהרג על פי קרוב, וצ\"ע בזה לדינא- המלבי\"ם."
          },
          {
            "hint": "",
            "question": "5. ויאמר ללמד בני יהודה קשת- האם זה מקינת דוד?",
            "answer": "כתב הרד\"ק דאינו מן הקינה ותחילת הקינה הצבי ישראל, ופירושו קודם שהחל לקונן אמר לאנשיו אל תתייאשו מן הטובה, ואל ירך לבבכם במות שאול ויהונתן, כי קשת המלחמה ביד בני יהודה ולהם היא הגבורה, והיא כתובה בספר התורה- ידך בארץ אויבך בראשית מ\"ט, ח'."
          },
          {
            "hint": "",
            "question": "6. הצבי ישראל על במותיך חלל- לבאר?",
            "answer": "הצבי כינוי לארץ ישראל והוא ענין של פאר וחימוד כמו לעטרת צבי בישעיהו כ\"ח, ה', וכי ראוי שיהיה חלל על במותיך הם הרי הגלבוע, ואיך נפלו שם גבורים, והלא גם החלשים יתחזקו בעמדם על ההר, ועל במותיך נפלו אף הגבורים אלא כי ה' הסגירם."
          },
          {
            "hint": "",
            "question": "7. אל תגידו בגת אל תבשרו בחוצות אשקלון- לבאר?",
            "answer": " אל תודיעו דבר זה שהיה מפלתם השגחיית, פן ישמחו בלבם על שעזב ה' עת עמו, ותעלוזנה בריקודים בנות הערלים."
          },
          {
            "hint": "",
            "question": "8. הרי בגלבוע אל טל ואל מטר עליכם ושדי תרומות- לבאר?",
            "answer": "בהיעדר זכות שאול ובניו תעדר השפע השמיימית, ועל כן השדות המובחרים ברום הרים מעתה יסולק מאתכם שפע הטל והמטר, ושום שדה לא יעשה שם פרי שלם באופן שיפרישו ממנו תרומות."
          },
          {
            "hint": "",
            "question": "9. מדם חללים מחלב גיבורים קשת יהונתן לא נסוג אחור וחרב שאול לא תשוב ריקם?",
            "answer": "לפעמים יפלו גיבורים מצד חסרון לימוד אומנות המלחמה וזה לא היה פה, ששאול עם חרבו ויהונתן בקשתו היו מלומדי מלחמה."
          },
          {
            "hint": "",
            "question": "10. שאול ויהונתן הנאהבים והנעימים בחייהם ובמותם לא נפרדו?",
            "answer": "פעמים ייכשלו הגיבורים בשאין אהבה ביניהם ואינם עוזרים זה את זה שיאמר לאחיו חזק, אבל פה לא היה כן וגם היו אהובים וחביבים בעיני כולם, כי וגם היה בהם הקלות כנשרים וגבורה כאריות, ששני אלו סימני הגבורה והחיל."
          },
          {
            "hint": "",
            "question": "11. מדוע בנות ישראל צריכות לבכות על שאול?",
            "answer": "שבשעה שהיו בעליהן יוצאים למלחמה, היה זן ומפרנס אותן, ומלבישן שני ומלבושי פאר ותכשיטי זהב על לבושן- נדרים דף ל\"א."
          },
          {
            "hint": "",
            "question": "12. כיצד קונן דוד על יהונתן?",
            "answer": "בנפול יהונתן נפלו עמו מחנה גיבורים שהיו עוטרים אותו, וכבר קונן בתחלה על שאול איך נפלו גיבורים וזוהי קינה על הגיבורים שמתו לאחר המלחמה, והקינה על יהונתן וגיבוריו שנראה ככפילות דחזר שוב ואמר איך נפלו גיבורים אלא שגיבורי יהונתן נפלו תוך כדי לחמה בעוד האחרים נסו והם לחמו עד טיפת דמם, ואיך אתה יהונתן גיבור שכמותך תהיה חלל על במותיך, הלא אף החלש ייחשב לגיבור כשעומד בהר ומכל שכן גיבור כמותך, ובהר שאתה רגיל בו ומכיר את כל מוצאיו ומבואיו, וכאילו אומר הצרה הזאת היא הפלא ופלא והיא נפלאת מאד, צר לי עליך אחי יהונתן, נעמת לי מאד, נפלאתה אהבתך לי מאהבת נשים כמו מיכל שהצילתו מידי שאול, ואביגיל שהצילתו מעבירה, ועוד אהבת הנשים היא אהבת הערב והמועיל, אבל אהבתך היא עצמית ולכן היא נעלית על אהבת הנשים."
          },
          {
            "hint": "",
            "question": "13. הבא את התועליות מזה הסיפר ע\"פ הרלב\"ג:",
            "answer": "א. במידות. ראוי לו לאדם שלא ימסור עצמו לסכנות, הלא יהונתן סיכן את כל ישראל בהכותו את נציב פלישתים בגבע בנימין, לולי ה' שהיה לו ואין ראוי לו לאדם לסמוך על הנס.<br>ב. אין מעצור לה' להושיע ברב או מעט, הלא יהונתן ונושא כליו ניצחו את מחנה פלישתים.<br>ג. במצוות אין ראוי לעבור על דברי הנביא, הלא תראה בשאול שלא נתקיימה המלוכה בידו על שעבר על דברי שמואל.<br>ד. בדעות, להודיע כי ההודעה בדברים העתידיים תגיע גם להמון אבל באופן חלוש, ובזה האופן לקח יהונתן ראיה מדברי פלישתים באומרם ועליתם עלינו.<br>ה. הזריזות, ראוי לאדם שינהג זריזות בפעולותיו, אף בהיותו נעזר בהם מה/ יתברך.<br>ו. אין ה' חפץ בזבחים ועולות, אך רצונו שישמעו אל דבריו ולא יצטרכו אל הקורבנות.<br>ז. אין חיסרון לנביא אם יאמר כזב במצד מה למלט נפשו, מעצת ה' לשמואל לזבוח באתי.<br>ח. אין ראוי לסמוך על הנס אע\"פ שהוא שלם מאד ודבק בה' יתברך.<br>ט. ראוי למי שימלוך שהיא תוארו נאות לאדנות, ויאהבוהו ויכנעו לעבודתו.<br>י. גם הבוטח בה' יתברך, ראוי לו לעשות מה שאפשר בהשתדלות שיגיע לתכלית המכוון.<br>י\"א. את אשר יאהב ה' יוכיח כי הוא הנאהב והנשמר.<br>י\"ב. שלא יצחוק אדם את השעה אבל ימתין העת הראוי, מצד שלא הסכים לפגוע בשאול.<br>י\"ג. ראוי למי שפוחד ממי שתקיף ממנו לפייסו בריבוי דורונות, כאביגיל לדוד.<br>י\"ד. אין ראוי לאדם שיתחבר עם הרשעים, כשדוד התחבר עם פלישתים שרפו עמלקים את צקלג ושבו את הנשים והטף.<br>ט\"ו. ראוי לאדם שישלח לחמו על פני המים להטיב לדלים הרעבים, הלא תראה כי דוד החמלתו על האיש המצרי שמצאהו בדרך רעב וצמא, האכילהו והשקהו, והיה זה סיבה להצלחתו והצלת כל אשר לקח עמלק.<br>ט\"ז. ראוי לאדם שלא יהיה אכזרי למשרתיו ועבדיו לעזוב אותם כשיחלו, אבל שישתדל ברפואתם ובשמירתם, הלא תראה מה שקרה לאיש העמלקי בעבור עוזבו הנער המצרי.<br>י\"ז. ראוי למושל למשוך לב העם אליו בדרך שיאהבוהו, גם בעת שיחטאו לו יראה להם שאין לו בלבו עליהם דבר, כי בזה יקח הנפשות וימשכם לעבודתו הלא תראה כי דוד נתן יד שלום למאתיים האנשים שנשארו בנחל בשור להראותם שאין בלבו עליהם דבר, ואף הסכים שיקחו מן השלל חלקם.<br>י\"ח הפלגת ה' יתברך אשר לו נתכנו עלילות להמציא הסיבות שיגיע דוד למלוכה בקלות, כמו שגזרה חכמתו ורצונו, כי אם היה נהרג שאול לבדו, הנה לחוזק אהבת דוד ליהונתן לא היה יכול להסכים לעשוק הממלכה ממנו, ולכן מת יהונתן עמו.<br>י\"ט. אין ראוי לאדם לשמוח בנפול אויביו, אבל ראוי שיהיה חרד בנפילת שר וגדול ויזכור כי יתכן שיקרה לו כך, ולזה קרע דוד את בגדיו ויספוד ויבכה ויצום."
          }
        ]
      },
      "ב": {
        "": [
          {
            "hint": "",
            "question": "1. כיצד רואים לאורך כל הדרך שדוד לא ביקש עטרה לראשו?",
            "answer": "כתב המלבי\"ם דוד לא רצה למלוך בחוזקה כעבד המורד באדוניו, לא בתחילתו כשנמשח ע\"י שמואל למלך, ולא בחיי שאול שאהיה נכנע לפניו כעבד נאמן, ולא ברודפו אותו כי נפל אויבו פעמיים בידו ולא שלח ידו במשוח ה', וגם אחרי מותו כי הרג את המבשר מיתתו ובפד גם קונן עליו, ועתה גם כן חשב אולי מגיעה המלכות לבן שאול, ואולי לא הגיע הזמן שימלוך, ולא עשה דבר עד שנמלך בה', וישאל דוד בה' אם ישוב לארץ, ולאיזה מקום ישוב, ולא סמך על עצתו ושכלו, וזו היתה מעלת דוד נגד שאול, שהשליך על ה' יהבו."
          },
          {
            "hint": "",
            "question": "2. לאן אמר ה' לדוד לשוב?",
            "answer": "ויאמר ה' אליו עלה חברונה, ודוד לקח נשיו ואנשיו ועלה חברונה, ולא העלה את אנשיו בדרך גדוד שיעטרוהו סביב כאילו דעתו להיות מוקף אנשי חיל לעת הצורך, רק הושיבם בערי חברון סביב, באופן שהוא לבדו נשאר בחברון כי בטח באלהי מעוזו."
          },
          {
            "hint": "",
            "question": "3. כיצד נהג דוד אחר שנמשח למלך ע\"י אנשי יהודה?",
            "answer": "לא נהג כיתר המלכים המולכים תחת אדוניהם שדרכם להרוג כל אוהבי מלכם ולמחות כל זכר מהם למען תתקיים מלכותם, נהפוך הוא כשהגידו לו שאנשי יבש גלעד מסרו את נפשם לקחת גוויות שאול ובניו מבית שן, וזה סימן שהם אוהבי שאול וביתו גם אחר מותו, בכל זאת לא קצף עליהם כי שלח לברכם."
          },
          {
            "hint": "",
            "question": "4. מה הברכה שמברך דוד לאנשי גלעד? ומה מודיע להם?",
            "answer": "ברוכים אתם לה' אשר עשיתם החסד הזה עם אדוניכם עם שאול ותקברו אותו, ועתה יעש ה' מכם חסד, ותחזקנה ידיכם והיו לבני חיל ללחום מלחמותיכם כי מת אדוניכם שאול, ומודיע להם שבית יהודה משחוהו למלך עליהם, וגם אני אהיה לכם לעזר כשאול."
          },
          {
            "hint": "",
            "question": "5. אבנר בן נר ידע כי דוד נמשח למלך ע\"י שמואל ומדוע התחזק להמליך את איש בושת?",
            "answer": "דרש את הפסוק ומלכים מחלציך יצאו שנאמר על בנימין שלא נולד עדיין, ועד עכשיו לא עמד מבנימין אלא שאול, לפיכך לקח את איש בושת בנו וימליכהו."
          },
          {
            "hint": "",
            "question": "6. היכן המליך אבנר את איש בושת ועל מי המליכו?",
            "answer": "המליכו תחילה במחניים מעבר הירדן שהוא גבול מיצוע בין גד לחצי שבט מנשה, ואח\"כ המליכו על הגלעד, כי אנשי יבש גלעד ה' אוהבי שאול, ואח\"כ על בית אשר על יזרעאל ועל אפרים ועל בנימין ועל ישראל כולו זולתי יהודה, ובכל המקומות העבירוהו שם, ואיש בושת היה בן ארבעים שנה במלכו על ישראל, ומלך על כל ישראל שתי שנים, וחמש שנים ושישה חודשים הקודמים מלך על כל המקומות הנזכרים, וכל ימי מלכות היה כחשבון שמלך דוד בחברון והוא שבע שנים."
          },
          {
            "hint": "",
            "question": "7. יקומו וישחקו הנערים לפנינו- להסביר מה קרה שם?",
            "answer": "אבנר ועבדי איש בושת נפגשו עם יואב ועבדי דוד סמוך לברכת גבעון, ויאמר אבנר יקומו וישחקו הנערים לפנינו, רוצה לומר יתגרו מלחמה אלה באלה דרך שחוק, לראות מי מהם יותר מלומד מלחמה, ורבותינו דרשו שעשה דם הנערים שחוק לכן נענש ונפל בחרב, ולקחו נשים עשר נגד שנים עשר, ויקומו בני בנימין תחלה על יהודה והם התחילו בריב, ולא היה בדעתם ללחום בחרבות רק החזיקו איש בראש רעהו בדרך הנאבקים יחד, ומזה נצמח שתקעו כל אחד חרבו בצד רעהו עד שנפלו יחדיו, ואח\"כ התגברה המלחמה ביניהם ובאו לשפיכות דמים עד שניגף אבנר ואנשי ישראל לפני עבדי דוד, שמתו 360 מבנימין ו-20 מבני יהודה."
          },
          {
            "hint": "",
            "question": "8. מדוע הרג אבנר את עשהאל אחי יואב?",
            "answer": "עשהאל רדף אחר אבנר להורגו שהיה ראש ומנהיג לאיש בושת, ובנופלו תגיע המלוכה לדוד בקלות, ואמר לו אבנר שיסור ואחריו ויטהו לו על יד ימינו או על יד שמאלו, ויאחז אחד מן הנערים ויקח לו את חלצתו היינו מלבושו, כי היה קשה בעיני אבנר להמית את עשהאל, למרות שהיה לו דין רודף ומותר היה לו להורגו, ובראותו כי לא סר מרדוף אחריו הכהו אבנר באחרי החנית אל החומש, הוא במקום שמרה וכבד תלויים בו, ויצא החנית מאחריו מחמת שהיה קרוב אליו, ואבנר לא יכול היה להכותו האחד מאיבריו כי היה מאחוריו עשהאל."
          },
          {
            "hint": "",
            "question": "9. מה עשו יואב ואבישי כשראו שאבנר הרג את אחיהם?",
            "answer": "הם היו גואלי הדם ורדפו אחר אבנר עד שהעריב השמש, ונתחזק אבנר עם בני בנימין שנתקבצו אליו, וגם במקום חזק בגבעה שמשם קל להילחם, אז קרא אבנר אל יואב שיסורו מרדוף איש אחיו, כי אם ינצחו או ינוצחו כבר תהיה מרה באחרונה, שאמות או אני או אתה, וענהו יואב כי אתה הסיבה למלחמה שאמרת יקומו וישחקו הנערים, ועבר מן הבקר היינו נפרדים אלה מאלה כל אחד לדרכו, כי לא היה מאז דעתי להלחם עמך, ויתקע יואב בשופר ויעמדו כל העם ולא ירדפו עוד אחרי ישראל ולא יספו עוד להילחם."
          },
          {
            "hint": "",
            "question": "10. מה עשו אבנר ויואב אחרי כן?",
            "answer": "כל אחד נשמר מן השני כל הלילה, אבנר הלך בערבה כל הלילה ועברו את הירדן ויבואו מחניים, ויואב הלך עם אנשיו כל הלילה ולפנות בוקר הגיעו לחברון."
          },
          {
            "hint": "",
            "question": "11. היכן קברו את עשהאל?",
            "answer": "ויקברוהו בקבא אביו אשר בבית לחם."
          }
        ]
      },
      "ג": {
        "": [
          {
            "hint": "",
            "question": "1. במשך כמה שנים נמשכת מלחמת בית שאול ובית דוד?",
            "answer": "המלחמה נמשכה במשך חמש שנים האחרונים שמלך איש בושת, ומאז בית שאול הולכים ודלים, היינו שרבים מישראל עזבו את איש בושת ודבקו במלכות בית דוד שהלך וחזק."
          },
          {
            "hint": "",
            "question": "2. מי היו בני דוד שנולדו בחברון?",
            "answer": "בכורו אמנון בן אחינועם היזרעאלית, משנהו כלאב הוא דניאל בן אביגיל, והשלישי אבשלום בן מעכה, והרביעי אדוניה בן חגית, והחמישי שפטיה בן אביטל, והשישי יתרעם בן עגלה היא מיכל, אלה יולדו לדוד בחברון."
          },
          {
            "hint": "",
            "question": "3. מי היתה רצפה בת איה והאם פילגשו של מלך מותרת להדיוט?",
            "answer": "רצפה היתה פילגשו של שאול מן הדין פילגש המלך אסורה להדיוט ואף באלמנותה דאין נושאים אלמנתו של מלך אע\"פ שלא היתה אשתו רק פילגשו, כיון שהיא מיוחדת לו וגם משום שאין משתמשים בשרביטו של מלך מטעם כבוד המלך."
          },
          {
            "hint": "",
            "question": "4. מדוע חרה לאבנר דברי איש בושת- מדוע באת על פילגש אבי?",
            "answer": "אבנר שהיה איש מלחמה שר הצבא המנהיג והמעמיד את בית המלוכה של איש בושת בן שאול שלא היה איש מלחמה מנעוריו, ולא חש ובא על רצפה בת איה פילגש שאול, וזה חרה לאיש בושת כי מרד במלכות, ולכל רב אתו על זה ואבנר נתבזה מזה, וטען כנגדו מדוע ביזיתני וכי אינני שר וממונה על מלכותך, ואפילו הייתי שר הממונה על הכלבים במלכות יהודה אנשי מלחמתך אשר שנאת, רוצה לומר ראש הפחותים לא היה לך לבזות על זה, והיה לך לנטור דבר זה בלב לעת אחר כשלא תצטרך אלי ולא תירא ממני, ולא בחכמה נהגת, וראוי היה שתירא ממני כי לא מסרתי אותך ביד דוד, ואיך אתה גמלתני רעה בהזכירך עוון הפילגש וזה סכלות גדול."
          },
          {
            "hint": "",
            "question": "5. מה אבנר מחליט לעשות?",
            "answer": "אבנר נשבע שישתדל להמליך את דוד על כל ישראל. כי מה' היתה לו המלוכה וראויה היא לו, ולכן אעביר את המלוכה מבית שאול להקים את כסא דוד."
          },
          {
            "hint": "",
            "question": "6. כיצד מגיב על זה איש בושת?",
            "answer": "ולא יכול עוד להשיב את אבנר דבר מיראתו אותו."
          },
          {
            "hint": "",
            "question": "7. מה ציוה אבנר למלאכים ששלח לדוד?",
            "answer": "השליחים היו בני סודו ונאמניו של אבנר על כן קראם מלאכים, והם היו חשובים לדוד כאבנר, ולכן ציוום שיכרתו ברית עם דוד בשבועה במי שהארץ שלו, כי לה' הארץ, ותוכן הברית אבנר מתחייב להסב את כל ישראל תחת מלכות דוד ואבנר ימונה לשר הצבא כאשר היה בימי שאול."
          },
          {
            "hint": "",
            "question": "8. מדוע ביקש דוד להביא את מיכל קודם בוא אבנר אליו?",
            "answer": "כאשר חש דוד מחשבות מראש ועד סוף שלא ידמה כעבד המורד באדונו שמשמיד בית אדוניו ומולך תחתיו בחוזקה, רק כתופס המלכות על פי הנביא ועל פי דין ובהסכמת ישראל וזקניהם, לכן רצה להשיב את מיכל, שמצד זה הוא חתן המלך אשר לפניו, ויש לו זכות במלוכה גם מצד שאול, וגם רצה שלא יתראה שאבנר בא לפניו כשר המורד במלכו, רק שהולך להוליך אליו את אשתו ברשות אדוניו ואז יפגשהו."
          },
          {
            "hint": "",
            "question": "9. ממי מבקש דוד להביא את אשתו מיכל?",
            "answer": "אע\"פ ששלח לאבנר שלח גם לאיש בושת לכבודו שלא רצה לקחתה בלא רשותו, ואכן איש בושת ממלא את בקשת דוד ויקחה מעם פלטיאל בן ליש, שבכה על מצווה ההולכת ממנו שכל אותם השנים נעץ חרב בינו לבינה במיטה, ולא נכשל באשת איש."
          },
          {
            "hint": "",
            "question": "10. מה עושה אבנר קודם בואו לחברון אל דוד?",
            "answer": "הוא מדבר עם זקני ישראל ואומר להם גם תמול גם שלשום הייתם מבקשים את דוד למלך עליכם, אך אני הייתי מתחזק בבית שאול, והואיל ובת שאול נשואה לו, גם הוא נחשב מבית שאול, לכן עשו כאשר ביקשתם מאז, כי ה' אמר אל דוד למלוך ע\"י נביאו, וידבר גם באזני בנימין אע\"פ שהיו קרובים אל בית שאול היו חפצים יותר במלכות דוד מפני שראו שה' מצליח בכל דרכיו ובכל מלחמותיו וראו שבית שאול הולכים ומתמעטים ולא היה להם סימן יפה במלוכה."
          },
          {
            "hint": "",
            "question": "11. מה עושה דוד כאשר אבנר מגיע אליו?",
            "answer": "דוד עורך לפני אבנר ואנשיו משתה, היינו סעודה דכל סעודה קרויה על שם המשתה כמו באסתר פרק ז', ח' אל בית משתה היין- מצודת ציון, ואבנר אומר לדוד אקומה ואלכה ואקבצה אל אדוני המלך את כל ישראל, ויכרתו אתך ברית להיות לך לעבדים, ומלכת בכל אשר תאוה נפשך, וישלח דוד את אבנר וילך בשלום."
          },
          {
            "hint": "",
            "question": "12. מה הביא את לב יואב לפעול ולסכל את הברית בין דוד לאבנר?",
            "answer": "ראשית השלל הרב שהביא ממלחמתו על הפלישתים ולא נפקד מהם איש, נשאו רוחו לעשות את אשר יחפוץ. שנית אבנר אינו כאן, דאילו היה כאן דוד היה מוחה בו, וגם מזה שאבנר הלך לדרכו מצא אמתלא לטעון נגדו."
          },
          {
            "hint": "",
            "question": "13. מה טוען יואב כנגד הברית עם אבנר?",
            "answer": "הוא טוען מה עשית, שאם היה באמת אבנר מורד במלכו והולך לכרות עמך ברית ללא רצון איש בושת, הלא היה מתירא לשוב לביתו, כי בודאי יהרגהו המלך בשומעו כי כרת ברית עם אויבו, והיה לו להישאר פה לחסות בצילך מחמת מלכו, ועל כן נראה שבא לרגל, ולא היה ראוי שתשלחהו."
          },
          {
            "hint": "",
            "question": "14. מדוע ממהר יואב לשלוח מלאכים אחר אבנר לקרוא לו לשוב?",
            "answer": "כדי שיחשבו ששלחם בפקודת המלך, למרות שדוד לא ידע מזה דבר, ומצאוהו במקום הנקרא בור הסירה, וישב אבנר לחברון."
          },
          {
            "hint": "",
            "question": "15. מה עושה יואב כאשר אבנר שב לחברון?",
            "answer": "היטהו מן הדרך לדבר עמו בתוך השער בשלווה ובביטחון ואמר לו שדוד נשמט ממנו איזה דבר ששכח לדבר עמו, ושלח אותו לדבר עימו, ופתאום היכהו יואב אל החומש וימת, ואבנר לא נשמר ממנו, והכתוב מגלה שהרגו בעבור דם עשהאל אחיו ולא משום איזה חשד ולטובת המלך."
          },
          {
            "hint": "",
            "question": "16. עשהאל היה רודף את אבנר ומדוע יואב פסק שיש לו דין רוצח?",
            "answer": "הוא טען כנגדו שהיה לו להציל עצמו באחד מאיבריו, ואבנר ענה לו שלא יכול היה לכוין שהיה עשהאל מאחוריו, ענה לו יואב ולדופן החמישית היא החומש יכולת לכוין ובאחד מאיבריו לא יכולת לכוין, ומיד הרגו."
          },
          {
            "hint": "",
            "question": "17. בור וסירה גרמו לאבנר שייהרג- לבאר?",
            "answer": "על שלא החזיק אבנר בדברי דוד בצפחת המים הוא הבור, אשר לקח מראשותיו של שאול, וגם על כנף המעיל של שאול אמר שמא אחד מן הסירים (קוצים) נאחז בו וקרעו- סנהדרין מ\"ט."
          },
          {
            "hint": "",
            "question": "18. מה עושה דוד כאשר שומע על הריגת אבנר?",
            "answer": "אמר נקי אני מדמי אבנר שלא על דעתי נעשה הדבר וגם לא שמעתי על כך עד גמר המעשה על כן נקי אני מעונש הן מעונש הגוף והן מעונש המלכות ועונש דמי אבנר ינוחו על ראש יואב ועל כל המסייעים מבית אביו ובעצתם נעשה הדבר וקיללו שלא יופסק מבית יואב זב-חולי שנוטף מאמתו כעין זרע, ומצורע, ומחזיק בפלך היינו אוחז משענת מחמת חולי רגליים, ונופל בחרב, וחסר לחם."
          },
          {
            "hint": "",
            "question": "19. מדוע כל הקללות הללו נתקיימו בזרע דוד?",
            "answer": "לפי שלא כדין קיללו אחר שהיה בדעתו לצוות עליו להורגו כפי שציוה לשלמה וכן עשה, והיכן נתקיימו- זה מרחבעם, מצורע עוזיהו, מחזיק בפלך אסא, נופל בחרב יאשיהו, חסר לחם יהויכין- הרד\"ק."
          },
          {
            "hint": "",
            "question": "20. מדוע קיללו בחמישה דברים אלו?",
            "answer": "אמרו חז\"ל בעדויות פ\"ב מ\"ט, כי בחמישה דברים אדם זכאי זוכה לבנין הזכאים, כלומר שמוסיף הקב\"ה לבניו באלה החמישה דברים בנוי, בכח, בעושר, בחוכמה, בימים, בנוי שנאמר- והדרך על בניהם וקיללו תחת זה שיהא מצורע, בכוח שנאמר- גבור בארץ יהיה זרעו, ותחת זה יהיה זב, בעושר שנאמר- לא ראיתי צדיק נעזב וזרעו מבקש לחם, ותחת זה יהיה חסר לחם, בחוכמה שנאמר- ולימדם אותם את בניכם, ותחת זה יהיה מחזיק בפלך די\"מ שזה טיפש, בימים שנאמר- למען ירבו ימיכם וימי בניכם, ותחת זה יהיה נופל בחרב שמקצר הימים."
          },
          {
            "hint": "",
            "question": "21. מדוע כתוב שאבישי הרג את אבנר הלא יואב הרגו?",
            "answer": "לפי שנכנס עם יואב לתוך השער להיות לו לעזר, מעלה עליו הכתוב כאילו גם הוא הרגו, ובעוד אבנר הרג את עשהאל המלחמה בהיתו רודפו יואב ואבישי הרגו את אבנר בשלום."
          },
          {
            "hint": "",
            "question": "22. מדוע מצווה דוד ליואב לקרוע בגדיו על אבנר?",
            "answer": "כדי שיתחרט על הרצח ושידעו כל העם שהרגו שלא דין, וציווה את כל העם לקרוע בגדיהם ולחגור שק ולספוד לאבנר."
          },
          {
            "hint": "",
            "question": "23. מדוע דוד הלך אחר מיטת אבנר הרי המלך לא יוצא אחר המיטה?",
            "answer": "כדי להסיר החשד שלא יחשבו שהיה בפקודתו להרוג את אבנר כמו שנאמר בסוף העניין וידעו כל העם וכל ישראל ביום ההוא כי לא היתה מהמלך להמית את אבנר, ויקברו את אבנר בחברון ויבך אותו המלך וכל העם אשר איתו."
          },
          {
            "hint": "",
            "question": "24. מהי קינת דוד על אבנר?",
            "answer": "הכמוות נבל ימות אבנר הלא שר גדול היה ליהודים, ידיך לא אסורות ורגליך לא לנחושתים הוגשו, כי לא נלקחת בשבי, ומדוע אם כן הרגוך בחרב בזולת מלחמה, כנפול לפני בני עולה נפלת, שהרגוך בדרך צדיה ורצח, ויוסיפו כל העם לבכות עליו, בשומעם גודל מעלתו."
          },
          {
            "hint": "",
            "question": "25. מדוע לא טעם דוד לחם כל אותו היום?",
            "answer": "כי גדול בתורה ושר גדול בישראל היה, וקשה עליו הריגתו, וכן שיכירו כל ישראל כי לא היתה מהמלך להמית את אבנר, כי דבר כזה היה מרחיק את כל בעם מהמליכם אותו עליהם."
          },
          {
            "hint": "",
            "question": "26. מדוע לא ענש דוד את יואב ואבישי?",
            "answer": "על זה אומר דוד אנוכי רך הלבב מול בני צרויה הקשים, ולא אוכל להתגרות עמהם, לפי שמן הדין אין ליואב משפט מוות, שלא היו שם עדים והתראה, אולם ניתן רשות למלך לענוש לצורך השעה ביכולתו המוחלט, ולזה שמט ידו מהם ומסר דינם לשמים- ישלם ה' לעושה הרעה כרעתו."
          },
          {
            "hint": "",
            "question": "27. אמרו חז\"ל דאסור למסור דין לשמים וכיצד דוד מסר?",
            "answer": "הני מילי דאית ליה דינא בארעא- המלבי\"ם."
          }
        ]
      },
      "ד": {
        "": [
          {
            "hint": "",
            "question": "1. מי היו רעב ובענה ומדוע ברחו גתיימה?",
            "answer": "שרי גדודים של שאול, ורצחו בן של שאול או בחייו או לאחר מותו וברחו גתיימה, וכעת כאשר שמעו שאבנר נהרג, וידי איש בושת רפו, באו באמצע היום לבית איש בושת והרגו אותו על מיטתו, וכרתו את ראשו כדי להביאו לדוד."
          },
          {
            "hint": "",
            "question": "2. מי היה בנו של יהונתן ומדוע היה פיסח?",
            "answer": "מפיבושת היה בנו של יהונתן, ובהגיע השמועה על מות אביו ושאול, ותנס אומנתו מפחד הפלישתים שלא יבואו בית מהלך לשלול, ומפיבושת שהיה בידעה נפל ונעשה פיסח, ולכן רעב ובענה לא פגעו בו כי חשבו שאינו הגון למלוכה ואם יביאו את ראש איש בושת לדוד חשבו שימצאו חן בעיניו וע\"י כך יוכל למלוך על כל ישראל, כי לאחר רצח אבנר חששו כל העם שדוד ינקום בכולם, כי לא ידעו שיד דוד לא ה יתה ברצח."
          },
          {
            "hint": "",
            "question": "3. מה עושה דוד לרכב ובענה בהביאם לפניו את ראש איש בושת?",
            "answer": "ויאמר דוד חי ה' אשר פדה את נפשי מכל צרה, כי המגיד שבישר לי על מות שאול רק גמר מיתתו על פי ציווי שאול ציויתי להורגו כי שמח על מיתת שאול, אתם שהרגתם ממש ולא במלחמה רק בביתו על משכבו, הלא אבקש את דמו מידכם ואבער אתכם מן הארץ כי אתם רוצחים שופכי דם נקי, ויצו דוד את הנערים ויהרגום. ויקצצו את ידיהם שעשו את המעשה ואת רגליהם שהלכו לבשר את דוד- ויתלו אותם על הברכה בחברון כדי שלא יזיד עוד איש לשלוח יד במלך, וזה עשה מדין מלך ולא מדין תורה, ואת ראש איש בושת קברו בקבר אבנר בחברון."
          }
        ]
      },
      "ה": {
        "": [
          {
            "hint": "",
            "question": "1. מדוע באו כל שבטי ישראל חברונה?",
            "answer": "כדי להמליך את דוד למלך עליהם, כיון שראו שדוד עשה שפטים ברוצחים בזה ידעו למפרע שהיה דוד נקי מדם אבנר ובאו כולם להמליכו, ויאמרו הננו עצמך ובשרך ולא רק בני יהודה, ועל תחשוב שהם קדמו להמליכך כי גם אתמול גם שלשום בהיות שאול מלך עלינו אתה היית המוצא והמביא את ישראל ואנו הקודמים, ויאמר לך ה' אתה תרעה את ישראל ולא אמר את יהודה."
          },
          {
            "hint": "",
            "question": "2. מדוע חוזר הכתוב ואומר ויבואו כל זקני ישראל אל המלך?",
            "answer": "כתב הרד\"ק דקודם שבאו כל שבטי ישראל אל דוד, כרת דוד ברית עם הזקנים שלא ירע להם בעבור שסמכו ידי איש בושת שתי נשים, ובעבור שאחרו להמליכו אחר מות איש בושת חמש שנים, והמלבי\"ם כתב שהזקנים היו מן הסנהדרין, שהעמדת המלך צריך שתהיה מדעתם, והם משחוהו שנית להיות מולך מלכות כוללת."
          },
          {
            "hint": "",
            "question": "3. אין הקב\"ה נותן גדולה לאדם עד שבודקהו בקטן ואח\"כ מעלהו לגדולה על מי נאמר?",
            "answer": "איתא בשמו\"כ ב', ג' שני גדולי עולם בדקם הקב\"ה בקטן ונמצאו נאמנים והעלם לגדולה, בדק הקב\"ה לדוד בצאן, ולא נהגם אלא במדבר כדי להרחיקם מן הגזל, ולקיים המשנה שאין מגדלים בהמה דקה בא\"י, אמר לו הקב\"ה נמצא אתה נאמן בצאן בוא ורעה צאני, וכן במשה רבינו נאמר וינהג הצאן אחר המדבר, להוציא מן הגזל, ולקחו הקב\"ה לרעות את ישראל."
          },
          {
            "hint": "",
            "question": "4. בן כמה שנים היה דוד במלכו וכמה שנים מלך?",
            "answer": "בן שלושים שנה היה במלכו, ושבע שנים מלך בחברון על יהודה ובירושלים מלך שלושים ושלוש שנים על כל ישראל, והא דלא חשיב שישה חודשים נוספים שמלך בחברון, כתב הרד\"ק כיון שלא היתה שנה שלימה לכן מנה לו הכתוב ארבעים שנות מלכות."
          },
          {
            "hint": "",
            "question": "5. מדוע בחר דוד להילחם את היבוסי בירושלים מיד אחרי המלכתו?",
            "answer": "אחר שהתאחדו כלל ישראל למלכות אחת תחת דוד, כי ישראל היו עד עתה תחת שבט בנימין ובית שאול ושבט יהודה, היו עד עתה תחת דוד, היה מן העצה וכן הופיע רצון ה', שעיר המלוכה תהיה בגבול השייך לשני השבטים שהיו שבטי המלכות, וזה היה בירושלים שהיתה חציה ליהודה וחציה לבנימין, ובני יהודה כבשו חלקם בירושלים, רק בני בנימין לא כבשו את חלקם וישב שם היבוסי."
          },
          {
            "hint": "",
            "question": "6. מי היו העיוורים והפיסחים שעמדו בשער מצודת ציון היא יבוס?",
            "answer": "היו שם צלמים דמות עיוורים ופיסחים, והיו עשויים בתחבולה שירימו ויניעו בכחם מקלות ומיטות של ברזל רבי משקל בתנועה חזקה בענין שלא יוכל אדם להתקרב לשם כי יכו אותו הצלמים, וכתב המלבי\"ם דיכול להיות שעמדו שם תחתיהם עיוורים ופיסחים ממש שעוזרים בהנעתם, והיו סמוכים לצינור המים והא מגדל המים באופן שהיה הצינור מוציא המים מפיו, וע\"י הגרת המים ושטיפתם התנענעו הצלמים והמקלות כאשר יהיה בריחיים, ועמד סמוך לשער בעיר שורה של צלמים בדמות פיסחים, ואחריהם צינור המוגיר המים היינו מגדל המים, ומצד שני של העיר היתה המצודה, ובין העיר והמצודה עמדו אנשי החיל מוכנים להילחם כנגד כל אויב."
          },
          {
            "hint": "",
            "question": "7. מה אמרו היבוסי לדוד?",
            "answer": "לא תוכל לבוא הנה כי אם הסירך העיוורים והפיסחים בעבור גודל חוזקם, כי אם יישאר מי מהם, היכולת בידם ולעכב ביאתך הנה, ויתכן שהיו מייחסים לצלמים האלה כח אלוהות, ובדרש איתא דהיה כתוב על הצלמים ברית ושבועה, העיוור להורות על ברית יצחק שבסוף ימיו כהו עיניו מראות, והפיסח בעבור יעקב שהיה צולע על ירכו, ולכן יהושע לא הורישם, ובימי דוד בטלה השבועה כי מת נכד אבימלך."
          },
          {
            "hint": "",
            "question": "8. מה מבטיח דוד למי שיכה את היבוסי?",
            "answer": "איתא בדברי הימים א', פרק י\"א, ו', שיהיה לראש ושר, מי שיעלה בראשונה ויכה את היבוסי, ומתחילה יגע בצינור להפילו והוא המגדל החזק אשר תלו בו כל ביטחונם, ואחר זה יכה גם העיוורים והפיסחים לבל ישאר שריד ופליט משנואי דוד שבזוהו שלא יוכל ללכוד את המצודה."
          },
          {
            "hint": "",
            "question": "9. מי לוכד את היבוסי?",
            "answer": "איתא שם בדבה\"י שיואב עלה בראשונה ויהי לראש, ומה עשה הביאו אילן של ברוש וכופפו אותו, וקפץ יואב ועלה בראש החומה, ובקשו להורגו, והיה גיבור חיל ונלחם כנגדם, ובאו גיבורי ישראל ועזרוהו, ובתחילה כשראה דוד שאי אפשר לכבוש מצד שער העיר, הלך לצד השני ששם המצודה ולכד המצודה היא מצודת ציון ולכן נקראת עיר דוד שהוא כבשה בעצמו, ומן הצד הזה הלאה נלחם יואב בראשונה, וכשהגיעו למגדל המים והרסו אותו נשתתקו המניעים של הצלמים ונכבשה כל יבוס."
          },
          {
            "hint": "",
            "question": "10. היכן מתיישב דוד?",
            "answer": "דוד מתיישב במצודה נקרא לה עיר דוד, ושם הכין את בית מלכותו, וילך דוד הלוך וגדול בהצלחה וה' אלוקי צבאות עמו באושר נפשי."
          },
          {
            "hint": "",
            "question": "11. כיצד ידע דוד כי הכינו ה' למלך על ישראל?",
            "answer": "בראותו כל מעשיו מצליחים ומלכי האומות שולחין לו מנחה כמו חירם מלך צור שכרת עמו ברית ובנה לו בית הכיר שה' הכינו למלך ואשר נישא ממלכתו בעבור ישראל, ולא תלה הדבר בעצמו."
          },
          {
            "hint": "",
            "question": "12. מדוע נשא דוד עוד נשים ופילגשים?",
            "answer": "כתב הרלב\"ג שעשה זאת כדי שיהיה באחד הבנים הנולדים מי שראוי למלוך על העם הקדוש, ויהיה נאהב לה' יתברך."
          },
          {
            "hint": "",
            "question": "13. מדוע פלישתים יוצאים למלחמה על ישראל? ומה עושה דוד?",
            "answer": "עד עכשיו חשבוהו לדוד לבעל ברית אכיש, ולוחם כנגד מלכות שאול, ועתה שקיבלוהו למלך הלכו לבקשו אם יכנע להם למס, ודוד יורד אל מצודה שבמדבר מעון שזה קרוב לארץ פלישתים, ושם במצודה שאל בה'."
          },
          {
            "hint": "",
            "question": "14. מה שאל דוד באורים ותומים?",
            "answer": "האעלה אל פלישתים, התתנם בידי, ויאמר ה' אל דוד עלה כי נתון אתן את הפלישתים בידך."
          },
          {
            "hint": "",
            "question": "15. היכן נלחם דוד בפלישתים?",
            "answer": "פלישתים נתאספו בעמק רפאים, ונתאספו שם כל פלישתים והתפשטו הנה והנה, ודוד עלה בבעל פרצים שהיתה גבוהה ממצודת ציון, והיכה שם בפלישתים, ויאמר פרץ ה' את אויבי לפני כפרץ מים, כלומר מה' היתה זאת, כי אני במעט עם היכיתי עם רב כזה, אלא שה' פרץ אותם לפני."
          },
          {
            "hint": "",
            "question": "16. פלישתים נאספים שנית להילחם ודוד שואל בה' ומה משיב לו ה'?",
            "answer": "ה' ציווהו שלא יעלה עתה עליהם כמו בראשונה, רק בתחבולות באופן שלא הרגישו בבואו, ולזה אמר שייסוב אל אחוריהם ובאת להם ממול בכאים, שהם עצים רבי הענפים והעלים, ויהיה זה סיבה שלא ירגישו בהם פלישתים, וגם שם ימתין עד שתבוא הרוח ויניע כאשר הבכאים כדי שהפלישתים יתבהלו משני הצדדים, כי ראשי הבכאים ישמיעו קול כמו צעדי המתנועעים, וברגע זה ציווהו ה' שיתקוף את הפלישתים, ואז יצא ה' לפניך להכות במחנה פלישתים, ויעש דוד כן כאשר ציווהו ה'."
          },
          {
            "hint": "",
            "question": "17. אמר הקב\"ה למלאכים ראו מה בין דוד לשאול?",
            "answer": "איתא בילקו\"ש אמר לו הקב\"ה לדוד אין לך רשות לפשטו בפלישתים אפילו הם קרובים אליך, עד שתראה את ראשי הבכאים מתנענעים, ופלישתים קרבו אליהם עד מרחק של ד' אמות, ואמרו ישראל לדוד מה אנו עומדים, אמר להם מצווה אני מאת ה' שלא לפשוט בהם עד שאראה ראשי האילנות מנענעים, אמרו לו אם אין אנו פושטים בהם אנו מתים, אמר להם מוטב נמות זכאים וצדיקים ולא נמות רשעים, אלא אנו ואתם נתלה עינינו אל הקב\"ה. כיון שתלו עיניהם כלפי מעלה נענענו האילנות, ומיד פשטו בפלישתים, ושאול לא עמד בנסיון הזה כשלא המתין לשמואל, ובעבור זה נלקחה המלוכה ממנו."
          }
        ]
      },
      "ו": {
        "": [
          {
            "hint": "",
            "question": "1. מדוע אוסף דוד שלושים אלף כל בחור בישראל?",
            "answer": "בדברי הימים מבואר ששלח לקבץ אליו את זקני ישראל להעלות את הארון מבית אבינדב, וכפי הנראה לא כולם הלכו, רק כל עיר ועיר שלחו זקניהם ושופטיהם הם היו הבחורים והנבחרים."
          },
          {
            "hint": "",
            "question": "2. מה הטעויות ששגה דוד ופגמו בקדושת הארון?",
            "answer": "א. הרכיבו אותו על עגלה חדשה לקדושת הארון תחת שהתורה ציותה שינשא בכתף.<br>ב. ועוזא ואחיו נהגו את העגלה, והיה להם ללמוד מפלישתים שלא נהגו העגלה רק הפרות כיוונו הדרך מעצמן.<br>ג. עוזא ואחיו נשאוה מבית אבינדב אל העגלה, והיה ראוי שינשא ע\"י בני לוי כדינו ולא ע\"י זרים.<br>ד. נשאו את הארון עצמו ולא נשאוהו במוטות כדינו וזה איסור.<br>ה. אחיו הלך לפני הארון ואחוריו אל הארון וזה ביזיון וקצף.<br>ו. דוד וכל בית ישראל משחקים לפני ה', והיה חסר בזה גילו ברעדה ואימה ולא בדרך שחוק, ושנית הלויים היו צריכים לנגן ולשיר בכליהם המיוחדים לעבודה, ולא כמו ששרו ושחקו בכל מיני כלי זמר."
          },
          {
            "hint": "",
            "question": "3. מדוע חרה אף ה' בעוזא ויכהו?",
            "answer": "שגג במה ששלח ידו לאחוז בארון בחושבו שצריך לסומכו שלא יתמוטט כי שמטו הבקר וחשב שיפול, והיה לו לדעת כי ה' השוכן בו נושא ולא נישא, ואמרו חז\"ל נושאיו נושא את עצמו לא כל שכן, ויחר אף ה' בעוזא על מיעוט האמנתו בה' לחשוב שיפול ארונות, ויכהו שם על המעשה שעשה בשגגה, וכאילו שכח שארון ה' דהוא."
          },
          {
            "hint": "",
            "question": "4. מדוע חרה לדוד על אשר ה' פרץ בעוזא?",
            "answer": "כיון שהבין כי לא נזהרו בכבוד הארון כראוי וחרה לו על עצמו, ונשתנו פניו כחברה, ודוד שעבד את ה' תמיד באהבה ובשמחה דבר המריק על בעליה שפע החסד והרחמים טוב ושמחה, ועתה שחרד ופחד מן העונש שחל על עוזא, נפל ממדרגת האהבה אל מדרגת יראת העונש שהיא מדרגה פחותה, לכן אמר איך יבוא אלי ארון ה', באשר הרגיש כי נפל ממדרגתו."
          },
          {
            "hint": "",
            "question": "5. מדוע הטה דוד את הארון בית עובד אדום הגתי?",
            "answer": "כי חשב שאי אפשר להיות נזהר בקדושת הארון, לפי שנפל ממדרגתו, לכן היטהו בית עובד אדום הגתי שהיה לוי ונקרא גתי לפי שגר בגת."
          },
          {
            "hint": "",
            "question": "6. כמה זמן ישב הארון בית עובד אדום, ולמה זכה?",
            "answer": "שלושה חודשים ישב הארון בית עובד אדום, ונעשה הארון שם מקור ברכה וטובה לכל הקרב אליו, ונתברכו עובד אדום בקניניו ונכסיו, ואשתו וכל בני ביתו, ואמרו חז\"ל שכלותיו ילדו שישה בכרס אחד- ברכות דף ס\"ג."
          },
          {
            "hint": "",
            "question": "7. ויוגד למלך דוד לאמור ברך ה' את בית עובד אדום- ומה עושה דוד?",
            "answer": "איתא במכילתא שמפני שאמרו שהארון ממית הראה להם ה' שיש בו ברכה, כדי להוציא ממנו דיבת עם שהוא ממית בשבט עברתי, ויקח דוד ראיה להעלותו אל עיר דוד, ולכן וילך דוד ויעל את ארון האלוקים אל עיר דוד, בשמחה ולא ביראה ופחד, רק באהבה ושמחה כי ראה שהחסד גובר בו, וגם לא העלהו בשחוק כבפעם הראשונה רק בשמחה של מצוה, ועל כל ששה צעדים הקריבו שור פטם ועל כל סדר שהשלימו שישה פעמים שישה, הקריבו שבעה פרים ושבעה אילים, וכפי זה היו מכוונים ועולים נגד שם של מ\"ב שהיה מונח בארון, שמקומו הוא בתפארת ישראל שהוא נושא ארון הברית כידוע, ועל כל שישה צעדים נשלם סדר א' והקריבו שור ומריא למלא השביעי בקודש, ובכל שישה סדרים נשלם ההיקף והקריבו ז' וז' להשלים ההיקף כידוע- המלבי\"ם. והרד\"ק כתב טעם שישה צעדים, נראה כי כשיעור הזה הלך עוזא כשאחז בארון והכהו השם וכיון שראו אלה נושאי הארון כי הלכו שישה צעדים ולא היה להם פגע רע שמחו והורידו הארון וזבחו זבחים."
          },
          {
            "hint": "",
            "question": "8. במה ביטל דוד כבודו מפני כבוד ה'?",
            "answer": "א. בגופו שכירכר ורץ בכל עוז לפני ה'.<br>ב. במלבושיו שהיה חגור אפוד בד כלבוש הכהנים ועובדי ה' ולא לבש לבוש מלכות שלא להראות גאווה לפני ה', ונכנע לפניו יתברך.<br>ג. השתתף עם כלל ישראל לעורר שמחה וגיל בתרועה וקול שופר."
          },
          {
            "hint": "",
            "question": "9. מדוע ביזתה מיכל את דוד בליבה בראותה אותו מפזז ומכרכר לפני ארון ה'?",
            "answer": "כתב שם בהיותה למודה מבית אביה שהיה כבודם חשוב בעיניהם מכבוד המקום לא הרגישה בדבר הארון הבא, ובכבוד ה' אשר לפניו ישמח מלך, רק יפלח חץ כבודה על כבוד בעלה הנגרע בערכו בעיניה כפי דעתה, וזה היה ההבדל בין בית שאול לבית דוד."
          },
          {
            "hint": "",
            "question": "10. מדוע לא הכניס דוד את הארון בבית מקורה כמו שהיה בבית אבינדב?",
            "answer": "אוהל מועד היה בגבעון תחת היריעה, ולפי שידע כי אהל מועד עתיד לבוא לירושלים, וחשב כי בימיו יהיה זה, והוא יבנה את בית המקדש, לכן העמידו בתוך האוהל אשר נטה לו מלמעלה."
          },
          {
            "hint": "",
            "question": "11. מה עושה דוד מתוך השמחה של מצווה?",
            "answer": "הוא מתעורר לעבוד העבודה בעצמו, להעלות עולות ושלמים, ולהמשיך שפע רצון, וכן הריקו עליו ברכה עד שמברכתו ברך את העם, אם ברכה נפשית בשם ה' צבאות ואם שפע גשמי- ויחלק לכל העם לכל המון ישראל למאיש ועד אשה מנה יפה שהיתה נהוגה לתת בסעודות גדולות, ונתן לכל אחד חלת לחם, ואשפר בשר ואשישה אחת מלאה יין."
          },
          {
            "hint": "",
            "question": "12. דוד שב לברך את ביתו ומה מתלוננת מיכל לפניו?",
            "answer": "התלוננה כי הקל בכבוד מלכותו הן מצד המכבדים כי לא יקרבו אל המלך רק שריו וגדלים, לא הפחותים בעם, אשר יתחבאו מפניו ויעמדו מרחוק, והן מצד המתכבד, המלך לא יתראה כהדיוט רק לבוש לבוש מלכות ועליו יציץ נזרו, ומתנשא על הכיסא, לא לבוש אפוד מפזז ומכרכר, וכל זה לא היה נחוץ."
          },
          {
            "hint": "",
            "question": "13. מה משיב דוד למיכל?",
            "answer": "דוד משיב בחוכמה ודעת: ראשית אותו הכבוד המיוחסים למלך שאין יושבים על כיסאו ולא יקרב איש אליו וכדומה, הם מוכרחים רק למלך המולך ע\"י בחירת העם שכל כבודו הוא רק הסכמה לא נמצא בעצמו, ואם לא יכינו לפניו האותות המציינים כבוד מלכותו הנו כאחד העם, לא כן אנוכי שמלכותו אינה ע\"י בחירת העם רק מה', כי אם היה הדבר מונח לבחירת העם היה ראוי שיבחרו יוצאי ירך שאול שנמשח מאת העם, ושנית ידוע שאין לשר הצבא להתהדר לפני המלך, ולא יתכבד העבד לפני אדוניו, ואיך יתכבד מלך בשר ודם בעת עומדו לפני מלך מלכי המלכים ה' יתברך."
          },
          {
            "hint": "",
            "question": "14. מה העונש שנענשה מיכל על שביזתה את דוד?",
            "answer": "מאותו יום והלאה לא היו לה ילדים, לעונש מה שאמרה, אבל לפני היום הזה היה לה, דכתיב לעיל ג' ה' יתרעם לעגלה אשת דוד, ואמרו עגלה זו מיכל, אבל ביום מותה היה לה, ואמרו שלושה נשים מתו חיות רחל, כלתו של עלי אשת פנחס, ומיכל בת שאול- הרד\"ק."
          }
        ]
      },
      "ז": {
        "": [
          {
            "hint": "",
            "question": "1. מדוע חשב דוד לבנות את בית המקדש?",
            "answer": "כיון שראה שנתקיימו שני התנאים:<br>א. שהיה להם מלך.<br>ב. שיהיה מנוחה מן האויבים כדכתיב וה' הניח לו מסביב.<br>לכן אמר לנתן הנביא לשאול את ה' אם מסכים לזה, ועוד קודם שהגיע אל נתן דבר ה', השיב לדוד כל אשר בלבבך עשה כי מחשבת לבבך היא הארת רוח הקודש הנלווה עימך תמיד."
          },
          {
            "hint": "",
            "question": "2. מהו דבר ה' שהגיע אל נתן הנביא בחלום הלילה?",
            "answer": "ה' מיהר להודיע לנתן שאין דוד ראוי לבנות לו בית, והודיעו לו תיכף כדי שדוד לא יתחיל בבניית הבית ע\"י נדר או ע\"י שישכור פועלים, וכתב המלבי\"ם כי אל בנין הבית צריך שני תנאים:<br>א. שיהיה מלך בישראל שימלוך מלכות קיימת בלתי מופסקת.<br>ב. שתהיה להם מנוחה מוחלטת, והנה עד עתה היו להם שופטים לישראל שנבחרו ע\"י כל ישראל, והיה הבדל בינם לבין המלך במה שהשופט הוא רק לפי שעה, ושררתו לא נמשך לבניו אחריו, מה שאין כן המלך שמלכותו ירושה לבניו אחריו, והנה דוד הגם שנבחר למלך ונמשח ע\"י נביא, עדיין לא הובטח לו שתהיה המלכות בירושה, ולכן לא היה ראוי עדיין לבנות בית נאמן וקיים, וכן מצד התנאי השני, הגם שהיה להם מנוחה, היה זה לפי שעה, הלא גם בזמן השופטים היה להם מנוחה לפי שעה, והאויבים בימי דוד נכנעו אבל לא נכרתו, והנה הבית הנבנה בקביעות מצייר המנוחה- והקביעות שישבה ה' בקרב עמו במנוחה והשקט הפך האוהל והמשכן שציינו שעדיין לא ישכון בקביעות."
          },
          {
            "hint": "",
            "question": "3. מדוע לא השיגו הקביעות והמנוחה עד עתה?",
            "answer": "אם מפני שהעם לא היטהרו עדיין מעוונותיהם והיו חוטאים פעם אחר פעם כמו שנאמר שם יהיה במות השופט ישובו והשחיתו מאבותם, שע\"י זה יסולק השכינה מהם בכל פעם, ואם מפני שע\"י חטאים נמכרו ביד אויביהם עד שובם אל ה', וגם עתה בימי דוד לא תמו אויבי ה', כי יגורו מלחמה ודוד ינצחם, אבל לא ספו בהחלט."
          },
          {
            "hint": "",
            "question": "4. מה מבשר ה' לדוד?",
            "answer": "בעניין המלוכה אעשה לך שם גדול כשם הגדולים אשר בארץ, ששמם קיים לעולם כן אקבע לך מלכות נצחית, וכן בענין המנוחה גם כן ישתנה הדבר לטוב, ושכן תחתיו ולא יוסיפו בני עוולה לענותו כאשר בראשונה."
          },
          {
            "hint": "",
            "question": "5. מדוע דוד לא בנה הבית בסוף ימיו שכבר היתה המנוחה מן האויבים?",
            "answer": "מבואר בדברי הימים א' כ\"ב, ויהי דבר ה' אלי לאמור דם לרב שפכת ומלחמות גדולות עשית לא תבנה בית לשמי, הנה בן נולד לך הוא יהיה איש מנוחה וגו' הוא יבנה הבית לשמי, כיון שהיה דוד איש מלחמה עד זיקנותו לא נקרא איש מנוחה שיבנה הוא את הבית שמורה על השלום והמנוחה, רק שלמה שהיה לו מנוחה מילדותו."
          },
          {
            "hint": "",
            "question": "6. אשר יצא ממעיך ימלוך תחתיך- על מי מדובר?",
            "answer": "כתב הרד\"ק דלא מדובר באבשלום ואדוניהו כי כבר נולדו בחברון, ועדיין לא ידע דוד מי הוא זה שצריך להיוולד ולמלוך, עד שנולד שלמה, ושלח לו ביד נתן הנביא שיקרא שמו ידידיה, אז ידע דוד כי שלמה ימלוך, וזהו שאמר לבת שבע כי שלמה בנך ימלוך אחרי מ\"א א כ\"א, או שאמר לו בפירוש ע\"י נתן הנביא."
          },
          {
            "hint": "",
            "question": "7. על איזה ב' עמודים תיכון מלכות בית דוד?",
            "answer": "על החסד והאמונה, החסד מה שיעשה לו מצד החסד לבד ללא השקפה על המעשה, והאמונה מה שיעשה לו ע\"י ההבטחה ובתלות במעשים, ולכן אם ישוב ויעוות מעשיו באופן שלא יהיה ראוי לטוב וראוי שתבוטל האמונה, וכן אם ימצא איש אחר שראוי לחסד הזה כמו שהיה בשאול ודוד, הודיע ה' לדוד שלא יחוש לזה כי אני אהיה לו לאב ואשגיח עליו בחמלה ותיכף שיתחיל להעוות דרכו תיכף יוכיחהו וישיבהו לדרך הטוב האופן שלא יניחהו בשעור שיסיר אמונתו ממנו, וכן לא יבוטל החסד ע\"י שימצא איש אחר ראוי לחסד הזה, דכתיב וחסד לא יסור ממנו כאשר הסירותי מעם שאול, וכל זה בעבור כי נקרא שמך עליו והא שכר צדקתך, והלך לפניך צדקך."
          },
          {
            "hint": "",
            "question": "8. מה עושה דוד לאחר ששומע את דברי נתן הנביא?",
            "answer": "דוד בא לתת שבח והודאה על הבשורה שה' יבנה לו בית נאמן עד שנות דור ודור ושתהיה המלכות לזרעו ירושת עולם, ולהתפלל על העתיד, ואמר מי אנוכי כי המלוכה תגיע אלי הן מצידי והן מצד משפחתי, כי אין שום מעלה לא בי ולא במשפחתי, כי הבאתני עד הלום למלכות, והרי זה רק חסד, ואיך זה שהוספת לי חסד לבשרני על מלכות יוצאי חלצי עד אחרית הימים."
          },
          {
            "hint": "",
            "question": "9. מה פרוש וזאת תורת האדם?",
            "answer": "דוד מוכיח שהחסד והנבואה הזאת היא תורת האדם בכלל, שמה שבחר ה' בבית דוד ואבן מאסו הבונים היתה לראש פינה, אינו חסד פרטי עם דוד, רק הוא דבר כללי, שהכין ה' בחכמתו הנעלמת למהלך שלימות מן האנושי בכלל, כמו שבחר בישראל מכל העמים, והא חוליא משלשלת הגדול של סיבות ומסובבים המקיפים את ה נמצאים והזמנים לצורך שלימותם עד אחרית הימים."
          },
          {
            "hint": "",
            "question": "10. מהי ההוכחה של דוד כי זאת תורת האדם?",
            "answer": "הנביא לא ישולח רק או להזהיר מן הרעה העתידה להחזיר בתשובה, או להזהיר וליעץ בדבר ה' מה לעשות וממה לחדול וכדומה, אבל להודיע לאיש פרטי העתיד לבוא עליו לא ישלח ה' נביא בייחוד, ולפי זה היה נפלא בעיני דוד למה שלח ה' להודיעו דבר זה ע\"י נביא, ומזה הבין כי הוא אחד מן הענינים הכוללים שלימות שהאומה מראש ועד סוף בימות המשיח."
          },
          {
            "hint": "",
            "question": "11. על כן גדלת ה' אלהים כי אין המוך ואין אלהים זולתך- לבאר?",
            "answer": "גדולת ה' היא שהוא מקשר הסיבות והמסובבים ויופיע רצונו עליהם מראש ועד סוף, הוא ראשית הסיבות ואחרית המסובבים, כי אין כמוך, כי כל הכוחות שהממשלת בבריאה יש להם גבול קצב ומצב ואתה כל יכול ללא גבול וללא סוף, ואין אלהים זולתך, שגם השרים העליונים רוחך מחיה אותן ומנהיגה אותן כפי רצונך."
          },
          {
            "hint": "",
            "question": "12. ומי כעמך ישראל גוי אחד בארץ?",
            "answer": "בית ישראל הוא לב הבריאה וסגולתה, ובית דוד הכינו להיות לב וסגולה את ישראל, ומאיתם תמשך חיים ושלמות אל כל הבריאה וגויי הארצות כי כולם כקליפה כנגדם, כמו שהלב מחיה את הגווייה."
          },
          {
            "hint": "",
            "question": "13. מנין שה' בחר בישראל להיות לו לעם סגולה?",
            "answer": "א. אשר הלכו אלוקים לפדות לו לעם, כמלך ההולך לפדות בעצמו את בנו יחידו מבית השבי, כדכתיב בישעיה ס\"ג ט באהבתו ובחמלתו הוא גאלם בעצמו ולא ע\"י שליח.<br>ב. מצד ריבוי האותות והמופתים שהיו תכליתם לשום לו שם ולעשות לכם גדולה, שעל ידם נודע שה' שולט בטבע, וגדולת ישראל שעשה כן בעבורם.<br>ג. שהפיל מוראו על יושב הארץ מפני עמו אשר פדה ממצרים, וגרש מפניהם גויים רבים ואלוהיהם."
          },
          {
            "hint": "",
            "question": "14. מה מתפלל דוד אחר השבח ששיבח לה'?",
            "answer": "כמו שכוננת את ישראל לסגולה מכל העמים, כן תכונן את בית דוד עד עולם שלא יחטא, ותעשה כאשר דיברת ואני אהיה לו לאב, וחסדי ממנו לא יסור, ויגדל שמך לעולם ע\"י בני ישראל שתתנהג עימהם בדרך השגחיי והפלאי, כי כמו שנתן ה' הנהגה טבעית חוק בל יעבור, כן ערך לעומתו הנהגה הניסיית המסודרת לפי מעשה ה' שבו ישדד כל מערכת השמים, והנהגה זו מנהיג ה' בעצמו בלא אמצעיים ובזה יודע כי הוא האדון והמנהיג, וכמו שבהנהגה הטבעית תהיה השמש מולכת בשמים וראש לכל הכוכבים היוצאים על ידה, כן בהנהגה ההשגחיית שע\"י ישראל הכין את בית דוד אשר כיסאו כשמש נגדו, שינהיג מערכת ה' כשמש המנהגת מערכת השמים וכולם יסובו לרגלה, וכמו שהכלים בהנהגה הטבעית קיימים לעולם, כן ראוי שהכלים בהנהגה הניסית וההשגחית יהיו קיימים לעולם, שהם בית ישראל ובית דוד."
          },
          {
            "hint": "",
            "question": "15. אם יאמר האומר שדוד היה בו מעוט אמונה ולכן הרבה להתפלל על זה?",
            "answer": "והנה להסיר הספק הזה אמר דוד ועתה ה' אתה הוא האלוקים ובזה הודה על היכולת שאי אפשר בהם השינוי מצידך, ותדבר על עבדך את הטובה הזאת, ובזה הודה באמיתת הנבואה שנאמרה לו, ומה שהתפלל לא כדי שיקיים ה' את דברו, כי אם שירצה שיברך את בית דוד שיהיו תמי צדיקים, באופן שיהיו לעולם לפניך ראויים לקבל החסד האלוקי, ומברכתך יבורך בית עבדך שיהיו ראויים לקבל הטוב והברכה מאיתך."
          }
        ]
      },
      "ח": {
        "": [
          {
            "hint": "",
            "question": "1. מדוע יצא דוד למלחמה על אויביו?",
            "answer": " כיון ששמע מנתן הנביא שעדיין לא נכרתו אויביו מפניו, ראה שאין רצון ה' שינוח מן המלחמה לכן יצא למלחמה יזומה אל ארץ אויב להכניעם, ואלו מלחמותיו:<br>א. ויך את פלישתים את גת ובנותיה ולקח חבל מארצם.<br>ב. ויך את מואב בעבור שהרגו את אביו ואמו ואחיו חוץ מאחד שנמלט, והרג מהם שני שליש, ושליש החיה להיות לו לעבדים ופורעי מס.<br>ג. ויך את הדדעזר מצובה שהיה מושל בנהר פרת קרוב לגבול ישראל, וילכוד ממנו אלף ושבע מאות פרשים בכל מרכבה היו כמה סוסים, ופרש אחד ממנה על סוסי המרכבה, ויעקר דוד את הסוסים כדי שלא ירבה לו סוסים, ולא המיתם כי אסור להשחית דבר נברא דרך השחתה, והעיקור הוא נישול פרסותיהם מהארכובה ולמטה שלא תוכל לזוז ממקומה, והשאיר ארבע מאות סוסים לצורך מרכבתן.<br>ד. ותבוא ארם דמשק לעזור למלך צובה, ויכם דוד עשרים ושנים אלף איש, וישם נציבים בארם דמשק לגבות המס ולמשול בהם."
          },
          {
            "hint": "",
            "question": "2. מה הביא דוד לאוצר בית ה' להקדש?",
            "answer": "לקח את שלטי הזהב כעין מגיני זהב שהיו על עבדי הדדעזר, וי\"א שהיו אשפתות שנותנים בהם חיצים, וקיבצם לצרכי בניין הבית, וכן קיבץ נחושת הרבה מאד."
          },
          {
            "hint": "",
            "question": "3. מדוע שלח תועי מלך חמת את בנו לברך את דוד?",
            "answer": "כיון שדוד היכה את הדדעזר אויבו של תועי נעשו שותפים באהבה במה שיש להם אויב משותף, שלח תועי את בנו יורם לברך את דוד שיצליחהו ה' במלחמותיו, ובידו כלי כסף וכלי זהב וכלי נחושת, וגם אותם הקדיש דוד לה' לבנין הבית."
          },
          {
            "hint": "",
            "question": "4. ויושע ה' את דוד בכל אשר הלך- מאי קמ\"ל?",
            "answer": "שאפילו בכיבוש סוריה היא ארם נהריים שכבשה אל כתורה, ולכן נקראת כיבוש יחיד בכל זאת הושיעו ה', וכן כיבוש אדום שעתידים ישראל לקחת את ארצו לעתיד לבוא, שקיני קניזי וקדמוני הם אדום אמון ומואב, הראהו ה' מעין העתיד והושיעו."
          },
          {
            "hint": "",
            "question": "5. ויהי דוד עושה משפט וצדקה לכל עמו- מה קשה בזה?",
            "answer": "הגמרא בסנהדרין דף ו' מקשה הלא כל מקום שיש משפט אין צדקה, וצדקה אין משפט ולא איזהו משפט שיש בו צדקה? הוי אומר זה ביצוע, זיכה את הזכאי חייב את החייב, וראה שנחייב עני ממון ושילם לו מתוך ביתו, זה משפט וצדקה, משפט לזה וצדקה לזה, משפט לזה שהחזיר לו ממון וצדקה לזה ששילם לו מתוך ביתו."
          },
          {
            "hint": "",
            "question": "6. ובני דוד כהנים היו- לבאר?",
            "answer": " רוצה לומר שרים ומושלים, וכתב הרלב\"ג והנה זה העניין היה סיבה להרבה מהרעות שבאו לדוד, כי אם לא הענין כן לא מרד אבשלום, ולא נהרג אמנון ואדוניה כמו שיראה שמעט עיון, ובכלל אם היה משגיח המלך במוסר בניו לא קרה להם כך."
          }
        ]
      },
      "ט": {
        "": [
          {
            "hint": "",
            "question": "1. מדוע שאל דוד אם יש עוד אשר נותר לבית שאול- הרי הוא חתן המלך וכי לא ידע?",
            "answer": "כיון שבית שאול יראו לנפשם פן יהרגם כדך מלכי קדם שהיו הורגים אף את אחיהם בל ימרדו, ומכל שכן זרע המלך הראשון, והתחבאו כל הימים עד שעקבותיהם לא נודעו, לכן שאל אם יש עוד מהנותר לבית שאול שהם בחיים כדי לעשות עמו חסד בעבור יהונתן."
          },
          {
            "hint": "",
            "question": "2. מי היה ציבא ומה שאלו המלך דוד?",
            "answer": "ציבא היה זקן ביתו של שאול, וקראו דוד לדרוש מאתו איה המה ושאל אותו האם הינך עבד או ששוחרת, והשיב שהוא עדיין עבד, ויאמר ציבא לדוד כי נותר בנו של יהונתן שהוא נכה רגליים ובלתי ראוי להתמנות והוא מתחבר."
          },
          {
            "hint": "",
            "question": "3. מה היה שמו של בן יהונתן והיכן התחבא?",
            "answer": "הוא התחבא בבית מכיר בן עמיאל בלו דבר, וישלח דוד להביאו משם, וכתיב ויבוא מפיבושת, ובדברי הימים קראו מריב בעל. מנראה שאחד השמות קרא לעצמו בהיותו בהחבא, ודעת רבותינו ברכות דף ד', שעקר שמו מריב בעל ונקרא מפיבושת ע\"ש חוכמתו שהיה מבייש פני דוד בהלכה."
          },
          {
            "hint": "",
            "question": "4. מה החסד שעשה דוד עם מפיבושת בן יהונתן?",
            "answer": "כתוב שהשיב לו את כל שדה שאול, ונדחקו בזה המפרשים אם נתן לו חלקו מהו החסד, ואם נתן לו חלק אחיו איך העביר נחלה, וכתב המלבי\"ם שיש הבדל בין קנייני המלך שהיו לו מחוקי המלוכה ששדות וכרמים הון ואוצרות שהגיעו אליו מכוח המלוכה, בעת העברת המלכות הכל עובר למלך החדש כי היה לצורך המלכות ולא לצורך המלך, וזכה דוד בכל הקנינים שהיו שייכים אל המלכות לצורך המלוכה, והיה זה חסד גדול שהשיבם למפיבושת מצד היותו בן אוהבו, ועוד הגדיל חסדו עימו שיהיה מאוכלי שולחנו שזה מצד מעלת מפיבושת עצמו."
          },
          {
            "hint": "",
            "question": "5. כיצד מקבל מפיבושת את דברי דוד?",
            "answer": "וישתחו כנגד החסד הראשון ויאמר מה עבדך כי פנית אל הכלב המת אשר כמוני, כנגד החסד השני ששמהו מאוכלי שולחנו, ויקרא המלך אל ציבא ויאמר אליו כל אשר היה לשאול נתתי לבן אדוניך, ועבדת לו את האדמה אתה ובניך ועבדיך, והבאת לבן אדוניך לאכול, ולציבא חמישה עשר עבדים."
          },
          {
            "hint": "",
            "question": "6. כיון שמפיבושת הוא מאוכלי שולחן המלך מדוע צריך ציבא להאכילו?",
            "answer": "אוכלי שולחן המלך לא סמכו על זה כל מחייתם, כי עיקר סעודתם היה בביתם שם יעשו לחם רב לבני ביתם ומיודעיהם, ואחר שובעם באו בצהריים אל שולחן המלך לכבוד ולתפארת."
          },
          {
            "hint": "",
            "question": "7. כמה בנים היו למפיבושת? והיכן ישב?",
            "answer": "בן קטן אחד היה למפיבושת ושמו מיכא, והגם שבני בית מפיבושת היו מעטים בכל זאת היו כל בית ציבא עבדים למפיבושת למלאות צרכים ביתו הרבים, כי כבר נלוו אליו אבים אוהבים ומיודעים כדרך השרים הגדולים היושבים ראשונה במלכות, והוא יושב בירושלים עיר המלוכה יען שעל שולחן המלך תמיד הוא אוכל, ולא היה אפשר שישב בעיר אחרת וגם ללא סמוך לירושלים וליכנס בכל יום בעת הסעודה כי הוא פיסח שתי רגליו."
          }
        ]
      },
      "י": {
        "": [
          {
            "hint": "",
            "question": "1. מדוע דוד רוצה לגמול חסד לחנון בן נחשה מלך עמון?",
            "answer": "ישראל מוזהרים שלא לדרוש בשלום עמון ומואב, אמנם לדרוש שלום אדם שעשה לו טובה להחזיר לו טובה מותר, ודוד לא דרש שלום נחש בחייו שבזה היה מוכרח שמלאכיו יבואו שמה דרך כריתת ברית עם האומה בכללה וזה אסור, רק עתה שמת נחש מצא מקום לשלוח מנחמים שבזה אינו כורת ברית רק מנחמהו שבזה מכבד את אביו המת, והטובה שעשה נחש שהחייה את היחיד שנמלט מחרב מלך מואב שהרג את אביו ואמו וכל אחיו של דוד."
          },
          {
            "hint": "",
            "question": "2. מדוע נענשה על זה דוד?",
            "answer": " איתא במדרש רבה שדוד נענש על זה, שעל כל פנים היו נראים שליחיו כבאים אל הארץ בכללה לדרוש שלומם, וזה אסור, הגם שעיקר השליחות היה לנחם את חנון."
          },
          {
            "hint": "",
            "question": "3. מדוע ביזה חנון את שליחי דוד שבאו לנחמו?",
            "answer": "כיון ששרי בני עמון ראו ששליחי דוד לא באו ככורתי ברית עם מהלך החי כדרך ששלח חירם אל דוד ואל שלמה, רק לנחמו על המת, ועל זה שאלו המכבד את אביך בעיניך, הלא בחייו לא כרת עימו ברית ואיך יכבדהו בעיניך אחרי מותו, אין זה כי אם לחקור ולרגל את הארץ שלחם שיוכל לכובשה בנקל."
          },
          {
            "hint": "",
            "question": "4. כיצד ביזה חנון את שליחי דוד?",
            "answer": "ויגלח חצי זקנם, ויכרות את מדיהם היינו מכנסיהם וגילה את ערוותם, והם נמלטו מזה הבושת בלובשם בגדים אחרים לכסות ערוותם אולם מעניין הגילוח לא נמלטו עד יצמח זקנם, והושיבם דוד ביריחו, וביזה אותם בזה כי הזקן והלבוש הארוך הוא הדרת פנים וכבוד בימים ההמה."
          },
          {
            "hint": "",
            "question": "5. כיצד נערך יואב למלחמה נגד בני עמון?",
            "answer": "בני עמון שכרו את ארם רחוב וארם צובא ואת ארם מעכה ואת אנשי איש טוב, ובני עמון נערכו למלחמה פתח השער במבצרם כי לא רצו לערוך מלחמה בשדה מחולשתם, והחיל ששכרו העמידם בשדה, ושתי המחנות היו רחוקים זה מזה, ויואב החליט ללחום תחילה עם המלכים בשדה, ולקח עימו את הכוח החזק והגיבורים, וביד אבישי נתן את יתר החיל הפחות חזקים, שאם יצאו בני עמון מן המבצר אל השדה יספיק כדי שינצחם, ובכל מקרה העמיד אותם בכוננות במידה ויצטרך שיעזרו לו במלחמה בשדה. וכן הוא יעזור לאבישי במידה ותהיה התנגדות חזקה מצד בני עמון."
          },
          {
            "hint": "",
            "question": "6. חזק ונתחזק בעד עמנו- מה למדנו מזה- חז\"ל?",
            "answer": "איתא בברכות ל\"ב תנו רבנן ארבעה צריכים חיזוק, ואלו הן תורה ומעשים טובים תפילה ודרך ארץ, דרך ארץ מנין שנאמר חזק ונתחזק בעד עמנו."
          },
          {
            "hint": "",
            "question": "7. מנין שאין ראוי לסמוך על הנס?",
            "answer": "כתב הרלב\"ג למדנו מן הכתיב חזק ונתחזק בעד עמנו, שאין ראוי לסמוך על הנס, אבל ראוי שישתדל האדם בהצלתו לפי מה שאפשר, ואז יעזור ה' יתברך, כי ה' יתברך לא יחדש המופתים רק במקומות הכרחיים."
          },
          {
            "hint": "",
            "question": "8. כיצד נערכה המלחמה?",
            "answer": "יואב תקף את המלכים שבשדה, וינוסו ארם מפניו, ובני עמון ראו כי נסו ארם וינוסו מפני אבישי, וישב יואב לירושלים, וארם מתכוננים להילחם שוב עם ישראל, ויצא דוד לקראתם מעבר לירדן, ויכה בהם מכה רבה ואת שובך שר צבאם, ויראו כל המלכים בעלי ברית ארם כי ניגפו לפני ישראל וישלימו עימם ויעבדום."
          }
        ]
      },
      "יא": {
        "": [
          {
            "hint": "",
            "question": "1. מה הרמז לנסיון שבא לידי דוד עם בת שבע?",
            "answer": "ע\"י שישב המלך דוד בביתו ולא הלך ללחום מלחמת ה' בעמון, בא מעשה זה לידו, והיתה מלחמה גדולה שניהל דוד וכל הגבורים והיה ראוי שיבוא דוד לעזרת ה' הגבורים, ודוד יושב בירושלים- המלבי\"ם."
          },
          {
            "hint": "",
            "question": "2. כיצד בא דוד לידי עבירה?",
            "answer": "כתב שם כשהיה דוד סועד סעודת עצמו היה ישן עד תשע שעות, וכשהיה סועד סעודת מלכים היה ישן עד הערב, ואם כן סעד סעודת מלכים ויתענג בתענוגים וגם אח\"כ לא עסק בצורכי ציבור רק הלך לטייל על גג בית המלך, ובזה בא לידי עבירה שראה אשה רוחצת ולא עצם עיניו מראות ברע, וע\"י כך בא לידי מעשה ושלח לדרוש אם היא פנויה או אשת איש."
          },
          {
            "hint": "",
            "question": "3. מה ההאשמות של מורנו הרב יצחק אברבנאל כנגד דוד?",
            "answer": "א. מאשר חטא באשת איש.<br>ב. במה שהשתדל שאוריה ישכב עם אשתו ויחשב לו בן הנולד ויכרית שמו מבית אביו, מלבד שיצמח מזה תערובות המשפחות ואח נושא את אחותו שעל זה נאמר ומלאה הארץ זימה.<br>ג. במה שציווה לשום את אוריה אל פני המלחמה החזקה להמיתו על לא חמס בכפו, וטוב היה שיעכבהו ויטרידהו עד שתלד בת שבע בסתר וייתן הנולד למינקת ואיש לא ידע.<br>ד. במה שהרגו בחרב בני עמון נהרגו רבים וטובים מבני ישראל, והיה יכול לסבב להורגו ע\"י ישראל בצנעא.<br>ה. מה שלקח תיכף את בת שבע לביתו כאילו היה נרדף עדיין מן התאווה. ואחר ששב בתשובה הועבר חטאתו וקיבל עונשו וטוהר."
          },
          {
            "hint": "",
            "question": "4. מה משיב המלבי\"ם על האשמות מורנו הרב יצחק אברבנאל?",
            "answer": "דדעת חז\"ל מוכרחת, שאם היתה אשת איש איך לקחה אח\"כ לאשה, והלאה היא אסורה לבועל, ואיך צם והתפלל שיחיה הבן הנולד שהוא ממזר, ואיך נתקבלה תשובתו והאשה האסורה לו מדין תורה עומדת בביתו והרי זה כטובל ושרץ בידו, ואיך בחר ה' מזרע הנולד מהאשה הזאת שבט מושלים ויקרא שמו ידידיה וה' אהבו, מכל זה מבואר ונגלה שבת שבע לא נאסרה על דוד, כי היוצא למלחמה בעת ההיא היה כותב גט כריתות לאשתו, כי הרוגי המלחמה קרוב הדבר שיישארו נשותיהם עגונות וכבולות, כי לרוב יקברו החללים בחופזה מאין איש יכיר בפרצוף הפנים מי הנהרג להעיד להשיא את אשתו, בפרט בעת שיגבר אויב, ולכן תיקנו בית דינו של דוד שיכתבו גט לנשותיהן, או גט גמור על תנאי, ובשני הפנים האלה יצא דוד נקי מתלונת מורינו הרב יצחק אברבנאל עליו, ועתה נבאר הדבר בפירוש הכתובים כל פרט ופרט."
          },
          {
            "hint": "",
            "question": "5. מנין ידע דוד שבת שבע פנויה?",
            "answer": " אם מצד שהיא אשת אוריה שהלך למלחמה וידע שהניח לה גט בדרכם בעת ההיא, ואם מצד שהיא בת אליעם שהיה בן אחיתופל הגילוני יועץ דוד, ובודאי כיון הוא היה היועץ לתקן תקנה זו, ואם כן אין ספק שהקפיד על זה בנכדתו בלא תישאר עגונה, וגם למפרשים שהיה גט על תנאי בהכרח היה בתנאי שאם לא ישוב בסוף ימי המלחמה לביתו תהיה מגורשת למפרע, ודוד בטח שיטריד את אוריה בסוף ימי המלחמה באיזה שליחות באופן שלא ישוב לביתו כפי התנאי ותהיה פנויה למפרע."
          },
          {
            "hint": "",
            "question": "6. מנין ידעה בת שבע שנתעברה מדוד?",
            "answer": "כתב שם ע\"פ הזוהר דאוריה יצא למלחמה ב-3 בסיון והניח לה גט, והמעשה עם דוד היה בכ\"ד באלול באופן שהיה הבחנה בין זרע לזרע, וידעה בברור שממנו נתעברה, והרגישה תיכף בעיבורא ע\"י שנסתלקו ממנה הליחות כמו שכתב הרלב\"ג."
          },
          {
            "hint": "",
            "question": "7. מדוע שלח דוד ליואב לשלוח אליו את אוריה החתי?",
            "answer": "הנה פה מקום האשמה השניה שזכר מורינו הרב יצחק אברבנאל, מה שרצה שישכב אוריה את אשתו ויכרית שם בנו מבית אביו, הנה גם לזה יש מענה שאחר שדוד ידע באמת שהוא בנו, ישמור זאת בלבו לעת מצוא, וכשיגדל הילד יגלה שהוא בן המלך ושימנע מקחת מזרע המלך, ואם היה גט גמור היה מתקן הכל, וגם לדעת המפרשים שהיה גט על תנאי שלפי זה כבר רצה לחטוא במה שציווה שאוריה ילך אל ביתו שבזה יבוטל הגט ותהיה אשת איש למפרע, הן עתה היה מוכרח לזה אחר שנתעברה. שבהכרח יתגלה הדבר ויצמח מזה חילול השם, וגם מרד במלוכה כאשר קרה למלכי ארץ עבור עניינים כאלה, ובפרט שהיתה נכדת אחיתופל יועץ המלך שכפי הנראה שנאת אחיתופל לדוד וקשרו עם אבשלום נקבע ע\"י מעשה זה, ששמו לו איבה עבור שלקח את נכדתו בחוזקה, כי לולא זאת רחוק רחוק הוא איפוא שאחיתופל שידע שהמלכות שמורה לשלמה בן נכדתו יהיה בקושרים עם אבשלום להסב המלוכה אליו, ולכן לא היה אפשר שתלד בצינעה כי בית אביה וזקנה ירגישו בזה, ולכן מפני חילול ה' ומרד במלכות היה בדעתו לקבל אל עצמו עוון אשת איש למפרע אשר לא חשב כזאת בשעה מעשה, שלא עלה על דעתו שתתעבר."
          },
          {
            "hint": "",
            "question": "8. למה לא ירד אוריה אל ביתו?",
            "answer": "הלא הבא מן הדרך חייב לפקוד את אשתו, והשיב אוריה מדוע נמנע מלירד אל ביתו, לשכב עם אשתו מצד שהארון וישראל ויהודה יושבים בסוכות במקום המלחמה, ויואב אדוני ועבדי דוד השיירים והגיבורים חונים על פני השדה לחורב ביום ולקרח בלילה."
          },
          {
            "hint": "",
            "question": "2. מדוע נתחייב אוריה מיתה?",
            "answer": "א. משעבר על פקודת המלך שאמר לו רד לביתך ורחץ רגליך, ורצה שלא ירד עוד למלחמה רק יישאר בביתו, ואוריה רצה לשוב למלחמה ולא שמע בקול המלך.<br>ב. מה שניאף משאת המלך שדוד שלח לביתו משולחן המלך וכיבדו בזה כבוד גדול כדרך השרים והוא לא לקח לביתו לקבל הכבוד הגדול הזה, והוא נשאר פתח בית המלך ובזה ביזה והכעיס את המלך.<br>ג. במה שאמר ואדוני יואב שהיה לו לומר ועבדך יואב, כי יואב עבד דוד, כמו שאמרה האשה התקועית ועבדך יואב שם בפי את הדברים האלה, וגם בזה מרד במלך."
          },
          {
            "hint": "",
            "question": "10. קיימלן שכל זמן שהארון והשכינה לא במקומם אסורים ישראל בתשמיש?",
            "answer": "הכי איתא בערובין דף ס\"ג, לא שייך הכא, כי הארון שיצא עמם למלחמה היה ארון שבו מונחים האפוד והאורים ותומים, ולא היה הארון אשר בו הלוחות והארון והמלך שהם העיקר ישבו במקומם."
          },
          {
            "hint": "",
            "question": "11. מדוע המית דוד את אוריה בדרך שמתו רבים עמו ולא המיתו בביתו?",
            "answer": "וזו האשמה הרביעית, גם בלעדי הפקודה לשים את אוריה מול פני המלחמה החזקה, בהכרח היו צריכים הגיבורים להילחם שם להשיב מלחמה שערה, והיתה הפקודה שישים את אוריה שם בין הגיבורים המחרפים נפשם למות באופן שהאחרים היו נהרגים שם בדרך מלחמה גם אם אוריה לא היה מגיע לשם כי הם לחמו כדרכם, רק מה שאמר ושבתם מאחריו שלא יצילו את אוריה בזה גרם מיתתו, והרי הוא היה חייב מיתה, ולמה לא המיתו בסנהדרין, כי אחר שהיה מוכרח לישא אח\"כ את אשתו, יוודע הדבר ותצמח תלונה ומרד, לכן כיסה קלון בעורמה."
          },
          {
            "hint": "",
            "question": "12. כיצד מת אוריה במלחמה?",
            "answer": "נסתבב הדבר שאוריה מת מעצמו בדרך מלחמה, כי אוריה היה בין הגיבורים אשר לדוד, ובמקום שיש גיבורים מבפנים מעמידים שם גיבורים מבחוץ, ואנשי המבצר יצאו אל אנשי המצור אל השדה וילחמו עמם, והם ניצחום ורדפום עד החומה באופן שנתקרבו יותר מדי לחומה. ושם הורו המורים מעל החומה וע\"י זה נפלו הגיבורים וביניהם אוריה שהיה המנהיג במקום ההוא."
          },
          {
            "hint": "",
            "question": "13. מדוע דוד סבר שטוב עשו שהתקרבו לחומה?",
            "answer": "מפני שעדיף להתקרב לחומה ולהורסה משיעמדו מרחוק ויארכו ימי המצור ויעמדו בשדה רחוק מן העיר ואנשי העיר יפלו עליהם, תמיד תאכל החרב כפלים מאשר יאכלו החיצים ואבנים בעת התקרבם, ולכן חיזק את יואב בזה."
          },
          {
            "hint": "",
            "question": "14. מדוע מיהר דוד לשאת את בת שבע האלמנה?",
            "answer": "וזו האשמה החמישית כיון שהיה מוכרח להסתיר את דבר ההיריון, ודוד עשה בחוכמה שאסף את האלמנה אל ביתו כחונן אשת הגיבור הנספה במלחמה, וע\"י כך תהי לו לאשה, כמוצאת חן בעיניו ותלד לו בן באופן שנראה שנתעברה עתה, וירע הדבר אשר עשה דוד בעיני ה', וגם שלא חטא לא באשת איש ולא במיתת אוריה בכל זאת רע הדבר מצד שעשאה דוד משיח אלה יעקב, והגם שלא היה נענש על זה בדיני אדם, רע הדבר בעיני ה' כי לקחה דרך גזל."
          }
        ]
      },
      "יב": {
        "": [
          {
            "hint": "",
            "question": "1. מדוע שלח ה' את נתן אל דוד?",
            "answer": "להוכיח את דוד, כי היה צדיק בעיני עצמו אחר שעלה בידו הכל בדרך היתר ואין עונש עליו בדיני אדם, וירע הדבר אשר עשה דוד בעיני ה', דבאמת לא ידע איש בדבר רק יודע תעלומות הגם שלא חטא באשת איש ולא במיתת אוריה, בכל זאת רע הדבר מצד שעשאה דוד משיח אלוקי יעקב כי לקחה לבת שבע מאוריה בדרך גזל."
          },
          {
            "hint": "",
            "question": "2. מהו משל כבשת הרש?",
            "answer": "כיון שרצה נתן שדוד בעצמו יפסוק הדין לעצמו, לזה אמר לו כאילו קובל לפניו על העוול הנעשה בעיר, ושהוא יעשה משפט, שני אנשים היו בעיר אחת שבזה יגדל העושק יותר, בהיותו עימו בעיר מכיר בענין, ולא די שלא עזרו, לקח את אשר לו, וסיפר כי העשיר היה לו צאן ובקר הרבה מאד, והוא משל לדוד שהיו נשים רבות, ולרש אין כל כי אם כבשה אחת קטנה, והוא משל לאוריה שלא היה לו רק את בת שבע, אשר קנה לאשתו בקידושין, ויבוא הלך עני לאיש העשיר והגדיל החטאת משתי פנים:<br>א. מצד שלא לקח מצאנו שהיה לו די והותר.<br>ב. מצד מיעוט הצורך של העשיר אל המעשה הזה, כי הוא לא היה כילי רק מצד שבא אליו אורח בלתי חשוב בעיניו שייקח בעבורו מצאנו, רק ע\"י שמצא כבשת הרש, חשבו כאורח, ואח\"כ עשאו כולו לפניו כאילו בא אליו איש נכבד, מה שלא רצה לעשות מצאנו, ודוד לא הבין כי משל הוא."
          },
          {
            "hint": "",
            "question": "3. כיצד פסק דוד את הדין?",
            "answer": "ויחר אף דוד באיש מאד כתב המלבי\"ם, הנה יש הבדל בין משפט המלך ובין משפט השופטים, שהשופטים לא ישפטו רק כפי התורה אף תשקיף על הפעולה, ומשפט הגונב שה וטבחו שישלם ארבע צאן תחת השה, אבל המלך ישפוט לפי השעה ולפי הפועל, שבנידון זה יחרוץ המשפט לפי האכזריות ורוע הלב שהראה העשיר במעשהו, ולכן אמר דוד בן מוות האיש העושה זאת, וחוץ מזה ישלם כפליים מגנב וטובח רגיל דהיינו שמונה."
          },
          {
            "hint": "",
            "question": "4. מה משיב נתן לדוד?",
            "answer": "אתה האיש אם מצד המעלה שנמשחת למלך, ודבקה בך ההשגחה הפרטית להצילך מכף האויבים, ויכלול בזה גם כן שמצד זה יותר היה לו להישמר אף מחטא קל, בזכרו טובות הבורא עליו, ואם מצד עושרו שהוא דומה בזה לאיש העשיר, ואתנה לך את בית אדוניך ואת נשי אדוניך מיכל בת שאול וי\"א אף רצפה בת איה פילגש שאול, ואף מכל מבית ישראל תיקח נשים ככל אשר תבחר עד י\"ח נשים, ואם כן מדוע בזית את דבר ה' לעשות הרעה שאת אוריה החתי הרגת בחרב הגם שנתחייב מיתה כמורד במלכות, בכל זאת אחר שנסבב ע\"י לקיחת אשתו, שע\"י מיתתו לקחת אותה לקוחין גמורים, ואם כן ע\"י כך נחשב כאילו היכית אותו בחרב בדרך רצח, וכן נחשב כאילו אשתו לקחת ע\"י מה שאותו הרגת החרב בני עמון בדרך גזילה."
          },
          {
            "hint": "",
            "question": "5. מה העונש שייענש דוד?",
            "answer": "כתב הרלב\"ג אמרו רבותינו תחת הכבשה ישלם ארבעתיים, כי הוא המית אוריה ומתו תחתיו ארבעה מבניו, והם בן בת שבע, אמנון, אבשלום ואדוניהו. ולי נראה על מה שאמר ישלם ארבעתיים שפטו ה' יתברך שישכב איש עם הרבה מנשיו לעיני השמש, והוא היה אבשלום שבא על עשר פילגשי אביו, אלא במה שאמר חי ה' כי בן מוות האיש העושה זאת, לא שפטו ה' יתברך כפיו, ולזה אמר לו נתן הנביא גם ה' העביר חטאתך לא תמות, ובעבור שנעזר בחרב שונאיו להרוג אוריה, היה דינו שתמשול חרב שונאיו על ביתו ימים רבים."
          },
          {
            "hint": "",
            "question": "6. כיצד מגיב דוד על העונש שקיבל?",
            "answer": "ויאמר דוד אל נתן חטאתי לה', וזה היה ההבדל בין דוד ובין שאול, ששאול נתן אמתלאות על חטאו ולכן נגזר עליו עונש הפעולה, ישלם כמידתו במה שיקים עליו רעה, ויאמר נתן אל דוד גם ה' העביר חטאתך לא תמות, כמו שאתה מתוודה כן ה' קיבל תשובתך והתוודותיך, ואע\"פ שאתה חייב מיתה, לא תמות מות רשעים שנפשך תרד בגיהנום כמשפט החוטאים, אבל תיענש בעוה\"ז בעוון זה, כי עונש הבעילה ושכב אם נשיך, ובכלל זה המרד שמרד בו אבשלום, כי לא יוכל שישכב עם נשיו אם לא מרד בו בתחילה, ועונש ההריגה לא תסור חרב מביתך עד עולם –הדר\"ק."
          },
          {
            "hint": "",
            "question": "7. מדוע מות יומת לך הבן היולד מבת שבע?",
            "answer": "כתב במצודת דוד כיון שחיללת את השם במעשה עם בת שבע, וגרמת שאויבי ה' הרשעים ינאצו נאצות גדולות בלומדים ממך, ולזה תקבל עליו גמול מושלם, וגם הבן הילוד ימות, כי ראוי הוא לגמול המעשה, ומורנו הרב יצחק אברבנאל כתב יען שתמיד היית מבזה ומנאף את אויבי ה' על דברים כאלה, ועתה עשית כמעשיהם, לכן יוסיף לך עוד עונש וחז\"ל אמרו שלא היה דוד ראוי לאותו מעשה אלא להורות תשובה רוצה לומר לא היה צריך להחמיר ולגלות הדבר באופן שידמה שחטא באשת איש ובהריגת אוריה, מה שאינו כן באמת, והיה ראוי לכסות עליו, רק שרצה ה' להורות תשובה, וזה שאמר כיאתה עשית בסתר ואני אעשה את הדבר נגד כל ישראל, ועל זה אמר דוד חטאתי וביקש שלא יחמיר עליו, והשיב שגם ה' מצד מידת הרחמים העביר חטאתו, היינו פרסום חטאתו, כי ע\"י זה נאצת את אויבי ה' הבלתי רוצים לשוב בתשובה, כי בזה יראו שה' יתברך מקבל שבים."
          },
          {
            "hint": "",
            "question": "8. ויגוף ה' את הילד תיכף שהלך נתן לביתו- ומה עושה דוד?",
            "answer": "ויבקש דוד את האלהים בעד הנער, והתפלל בעדו, אע\"פ שהנביא אמר לו מות יומת, אולי וחנני ה' וחי הילד, ויצם כל היום ויתפלל בבית ה', ובא ולן כל הלילה מושכב על הארץ בלא אכילה, לענות נפשו, וחשב שע\"י כך ימרק עוונו וינצל הילד, וימי ביום השביעי לימי החולי או לידתו, מת הילד."
          },
          {
            "hint": "",
            "question": "9. אבל אסור ברחיצה וסיכה וחילוף הבגדים ומדוע דוד לא נהג כן?",
            "answer": "כתב הרד\"ק דיש לפרש שקודם הקבורה עושים כן שלא נתחייב עדיין באבילות, בעבור שרצה לבוא בית ה' להשתחוות ולהודות על הרעה רחץ וסך והחליף שמלות, שחייב אדם לברך על הרעה להודות את ה' ולקבל בשמחה, כשם שהוא מברך על הטובה, ויש לפרש עוד כי לא נתחייב דוד באבילות מן התורה, כי תוך שלושים ללידתו מת הילד, והוא ספק נפל אם נולד לשמונה, וזהו שכתוב ויהי ביום השביעי וימת הילד פירוש שביעי ללידתו, כי אם נפרש שביעי לחוליו, רחוק הוא שצם דוד שבעת ימים ושכב ארצה, אלא שביעי ללידתו היה, ולא היה חייב באבילות אם לא היה יודע שכלו לו חודשיו."
          },
          {
            "hint": "",
            "question": "10. מדוע תמהו עבדי דוד על התנהגותו?",
            "answer": "כתב שם דלא תמהו על האבילות דאינו חייב בה, רק תמהו שלא נצטער ולא בכה כשאר בני אדם וכמו שנצטער בעת חוליו אלא שאל שישימו לו לחם ועשה הנאות גופו שנמנע מהם קודם שמת, ועל זה משיב דוד דמה שנצטער וצם ובכה לא היה אלא דרך תפילה כמו שמתפלל אדם על חולה אבל אחר שמת למה אצום עליו, וכי אתפלל על מת שיחיה, וגם הילד אין כדאי לבכות עליו אחר שמת, כמו שבוכים על המתים כי קטן הוא, לא בן דעת שיבכה אדם על אבידתו, כי הנה דוד בכה על אמנון ועל אבשלום, ולא היתה בכייתו להשיב אלא דרך צער ואבל."
          },
          {
            "hint": "",
            "question": "11. מדוע נמנעה בת שבע מלהיזקק לדוד?",
            "answer": "כתב הרד\"ק אמרה לו בת שבע הילד מת מפני העוון, אפילו יהיה לי בן שלא קיימא ממך, יבוזו אחיו אותו מפני שבאתי אליך מעוון מתחילה, אמר לה דוד הקל מחל לי העוון, והבן הראשון שיהיה לי ממך ימלוך אחרי, כי כן שלח לי הקל על ידי הנביא ונשבע לה, וזהו שאמרה לו בת שבע הלא אתה אדוני המלך נשבעת לאמתך כי שלמה בנך ימלוך אחרי- מ\"א א, י\"ג."
          },
          {
            "hint": "",
            "question": "12. מנין לאבל שאסור בתשמיש המיטה?",
            "answer": "איתא במועד קטן דף ט\"ו דנלמד מהכא וינחם דוד את בת שבע אשתו ויבוא אליה אחרי האבילות וישכב עמה ותלד בן."
          },
          {
            "hint": "",
            "question": "13. מי קרה לבן הנולד שלמה?",
            "answer": "מבואר בדברי הימים א', כ\"ב, ח' שה' אמר לדוד לקרוא לבן שלמה, כי שלום יהיה בימיו ודוד אמר כן לבת שבע ותקרא שמו שלמה, וה' אהבו."
          },
          {
            "hint": "",
            "question": "14. מדוע קרא דוד לבנו ידידיה?",
            "answer": "כיון שאמר לו הנביא שה' אהבו, קראו דוד ידידיה מעצמו בעבור אהבת ה'."
          },
          {
            "hint": "",
            "question": "15. מי כבש את רבת בני עמון?",
            "answer": "בתחילה נלחם יואב ולכד את עיר המלוכה שהמלך יושב בה, והיא נקראת עיר המים, שבאותה העיר היו המים ולא בשאר העיר שהעם יושב בה, ועיר זאת היתה בצד העיר האחרת, ואת העיר האחרת קרא יואב לדוד שיכבוש אותה ותיקרא על שמו, והוא אסף את כל העם ויילחם בה וילכדה."
          },
          {
            "hint": "",
            "question": "16. כיצד הותר לדוד לקחת את כתר מלך בני עמון הרי איסור הנאה הוא?",
            "answer": "איתא בע\"ז דף מ\"ד אמר רב נחמן איתי הגתי בא וביטלה, משקלה כיכר זהב, והיכי מצי מנח ליה דוד על רישיה, אלא תלויה היתה למעלה מראשותיו בשעה שהיה יושב על הכסא, וי\"מ כי אבן יקרה שהיתה בה שוה כיכר זהב שם על ראשו."
          },
          {
            "hint": "",
            "question": "17. מדוע המית דוד את העם אשר בה באכזריות?",
            "answer": "כתב הרלב\"ג שהיה רצונו בזה שייראו שאר האומות מלהילחם בישראל, וישם במגרה הוא כלי ברזל מלא פגימות, וחריצי ברזל הוא כלי ברזל גדולים שדשים בהם התבואה, ומגזרות ברזל שחותכים בהם אבנים, ויש באלו הדברים מן האכזריות יותר מן הריגה בחרב פיפיות, והעביר אותם במלבן רוצה לומר שהעביר אותם באש התנור שעושים שם הלבנים."
          }
        ]
      },
      "יג": {
        "": [
          {
            "hint": "",
            "question": "1. האם היה מותר לאמנון להתחתן עם תמר אחותו?",
            "answer": "תמר היתה אחות אבשלום, ואימם מעכה היתה יפת תואר ובא עליה דוד ביאה ראשונה במלחמה ונתעברה מתמר בנוכריותה, ומדין תורה היא מותרת לאמנון, כי בנך הבא מן העכו\"ם אינו קרוי בנך, ורק אבשלום שנולד לאחר שנתגיירה מעכה קרוי בן דוד."
          },
          {
            "hint": "",
            "question": "2. מדוע לא הציעה אמנון לישא את תמר?",
            "answer": "כתב המלבי\"ם כי לא היתה לו תקווה לישא אותה לאשה, כיון שגדלה בבית דוד כבת בין הבנים, ומה שנתעברה במלחמה לא השפיל כבודה בעיני בית דוד לשלא תהיה נחשבת כבתו, הגם שעל פי דין תורה היה כן, וידע שלא תתרצה היא ואחיה להשיאה לו ולהכריז ע\"י זה שהיא כאסופי מן השוק ושלא תיחשב מזרע דוד המלך, וגם לבוא עליה באונס או פיתוי לא היה אפשר מפני שהיתה צנועה בהיכל ואי אפשר שתזדמן לפניו, והיה מן הנמנע מאמנון למלא תאוותו, ולכן נעצב הרבה באהבתו אליה."
          },
          {
            "hint": "",
            "question": "3. ולאמנון רע ושמו יונדב בן שמעה והוא איש חכם מאוד, והרי יעץ עצה רעה?",
            "answer": "איתא באבות דרבי נתן פ\"א, מ\"ד דהיה חכם להרע לפורענות, ומוכח דתואר חכם הנמצא בכתבי הקודש סתם, יבוא על המשתמש בדרך החוכמה לעשות תחבולות להרע, והמלבי\"ם כתב שתואר חכם בסתם בכתבי הקודש הוא דווקא כשמשתמש בדרך החוכמה לטוב ולא לרע."
          },
          {
            "hint": "",
            "question": "4. כיצד באה לידי ביטוי חכמת יונדב?",
            "answer": "כשראה בבוקר את אמנון הכיר מחכמתו כי חולה אהבה הוא, ממה שראה שהוא דל ורזה בכל בוקר בקומו מיטתו, שכן יהיה חולי החשק, והוכרח אמנון לגלות לו מצפוניו שהוא אוהב את תמר והוא מייעץ לאמנון לשכב במיטתו ולעשות עצמו חולה, ויבוא אביך לראותך, ותבקש ממנו שישלח את תמר אחותך להאכיל אותך והיא גם תכין האוכל וע\"י זה יבין אביך כי אתה אוהב אותה וחושק בה עד מוות ואזי ייתן לך אותה לאשה מפני שזה מותר על פי דין תורה וגם ע\"י שישלחנה אליך היא תרגיש באהבתך אליה ותגלה לה את לבך ותתרצה, כך מסביר המלבי\"ם שכוונת יונדב היתה לטובה ולא עלה על דעתו שאמנון יעשה הנבלה הזאת ובזה פליג על אבות דרבי נתן והרלב\"ג שהבינו שע\"י חוכמתו ועצתו התיר אמנון לעצמו לעשות את הנבלה."
          },
          {
            "hint": "",
            "question": "5. ויחזק בה ויאמר לה אמנון בואי שכבי עמי אחותי, מהי תגובת תמר?",
            "answer": "אל אחי, ביארה דבריה משלושה טעמים, אם מצד המעשה עצמו אמרה כי לא ייעשה כן בישראל אל תעשה את הנבלה הזאת, ורמזה בזה על מעשה שכם בן חמור עם דינה, ואם מצד כבודה ואני אנה אוליך את חרפתי, ואם מצד כבודו אמרה ואתה תהיה כאחד הנבלים בישראל, ועתה דבר אל המלך כי לא ימנעני ממך, ותוכל לישא אותי בדרך היתר."
          },
          {
            "hint": "",
            "question": "6. מהי תגובת אמנון?",
            "answer": "ולא אבה לשמוע בקולה, ויענה ובא עליה שלא כדרכה שלא תאבד בתוליה, וכשלא שקט רוחו שכב אותה אף כדרכה, וישנאה אמנון שנאה גדולה מאד, אחר שהיה תאווה כלביית, ומיד כשנכבה רשף התאווה חלפה האהבה שלא הייתה אהבה עצמית, ואז בהכירו תועבת הנבלה הזאת שב לשנוא את הנושא שעל ידו נסבב לו זאת, וזה שאמר גדולה השנאה אשר שנאה מאהבה אשר אהבה, כי האהבה בעצמה סבבה את הנשאה ויאמר לה אמנון קומי לכי."
          },
          {
            "hint": "",
            "question": "7. מה עושה תמר?",
            "answer": "היא מנסה לשכנע אותו שלא לשלחה שזה רעה יותר גדולה מן האונס עצמו שהוא הפך הנימוס ומצוןת התורה כדין המאנס בתולה, שלא תהיה לאשה לא יוכל לשלחה כל ימיו, ולא אבה לשמוע לה, ויקרא את משרתו ויאמר שלחו נא זאת מעלי החוצה ונעל הדלת אחריה."
          },
          {
            "hint": "",
            "question": "8. ותקח תמר אפר על ראשה וכתונת הפסים אשר עליה קרעה ותלך הלוך וזעקה- לבאר?",
            "answer": "כתב המלבי\"ם שיש הבדל בין כתונת ובין מעיל, שהכתונת הוא התחתון והמעיל הוא העליון העוטף מלמעלה את כל הבגדים, ודרך בנות המלך הבתולות לעטוף מעיל על כתונת הפסים שלמטה ובשעת הנבלה הסיר מעליה את המעיל העליון ולא לבשה רק כתונת פסים, וכשהוציאה לא לבשה המעיל רק הכתונת, ואין דרכם שכל בנות המלך לצאת בכתונת, בכל זאת ויוצא אותה משרתו החוץ מופשטת ממעיל ובזויה מכבודה, ודחופה כאחת הקדשות, ועל אותו מעשה, באותו שעה גזרו על ייחוד פנויה."
          },
          {
            "hint": "",
            "question": "9. מדוע אבשלום אחיה אמר לה שתשתוק?",
            "answer": "אם מצד כבודה לא תהיה לבוז כי נתייחדה עם אחיה, ואם מצד כבודו החרישי כי אחיך הוא, ואם מצד הנבלה בעצמה אל תשיתי אל לבך לדבר הזה, טוב שתשכחי זאת מלבך כי מה שהיה היה, ותשב תמר שוממה בית אבשלום אחיה."
          },
          {
            "hint": "",
            "question": "10. כיצד מגיב דוד כשנודע לו על כך?",
            "answer": "ויחר לו מאד, אולם לא הוכיחו על זה וכל זה עורר את שנאת אבשלום, ולא דיבר אבשלום עם אמנון למרע ועד טוב כי שנא אבשלום את אמנון על דבר אשר עינה את תמר אחותו, ולא הוכיחו מרוב שנאתו."
          },
          {
            "hint": "",
            "question": "11. כיצד הורג אבשלום את אמנון?",
            "answer": "לאחר שנתיים עשה אבשלום משתה ושמחה לרגל גזיזת הצאן, הבעל חצור אשר עם אפרים, ואבשלום מזמין את כל בני המלך, ואף את המלך ניסה לשכנע לבוא אך דוד לא רצה לילך, וכתב הרלב\"ג שהיתה כאן תחבולה מצד אבשלום כי ידע שהמלך לא יתרצה לילך, אבל יסכים לשלוח את אמנון שהוא הבכור ועומד במקום המלך, ואמנון לא נתן אל לבו את השנאה שיש לאבשלום עליו, כי המלך לא הוכיחו ולא אבשלום, וכבר שכח את אשר עשה, וכטוב לב אמנון ביין ציווה אבשלום, והנה נתקיימו ייעודי העונש שהגיד נתן לדוד אחד אחד, ושאחרי שמת הילד, היה מעשה תמר שסבב הריגת אמנון, ואחריו מעשה דאבשלום."
          },
          {
            "hint": "",
            "question": "12. השמועה מגיעה לדוד לאמור היכה אבשלום את כל בני המלך?",
            "answer": "היתה זו שמועת שקר כי רק אמנון לבדו מת, וכך מרגיע יונדב בן שמעה את דוד המלך שקרע את בגדיו ושכב ארצה כאשר באה אליו השמועה, ואכן הצופה ראה אותם מגיעים מצד ההר כי נסו על נפשם מפני אבשלום, והודיעו למלך שכולם באו, וישאו קולם ויבכו וגם המלך ועבדיו בכו בכי גדול מאוד."
          },
          {
            "hint": "",
            "question": "13. לאן בורח אבשלום?",
            "answer": "אל תלמי מלך גשור אבי אמו מעכה, ודוד היה מתאבל על אמנון כל הימים שהיה אבשלום בגשור, והם שלוש שנים ששהה אבשלום בגשור."
          },
          {
            "hint": "",
            "question": "14. ותכל נפש דוד המלך לצאת אל אבשלום כי ניחם על אמנון כי מת- לבאר?",
            "answer": "כיון שנגזר לקבל תנחומין על המתים וכבר חלפו שלוש שנים, התחיל דוד להתאוות אל אבשלום, להביאו אליו כי נחם על אמנון כי מת."
          }
        ]
      },
      "יד": {
        "": [
          {
            "hint": "",
            "question": "1. מדוע יואב לא ביקש בעצמו על אבשלום רק שלח את האשה החכמה מתקוע אל דוד?",
            "answer": "מצד אחד ראה שלב המלך טוב על אבשלום, אבל ידע שעדיין נוטר לו איבה, ולכן לא ערב לבו לבקש בעצמו בעדו, והוצרך לתחבולה לשלוח את האשה החכמה ולשים דבריו בפיה שתדבר אל דוד."
          },
          {
            "hint": "",
            "question": "2. מה הדברים ששם יואב בפי האשה החכמה מתקוע?",
            "answer": "ציווה עליה שתתחיל להתאבל תיכף בבכי ומספד וללבוש בגדי אבל, כדי שתראה כאשה המתאבלת ימים רבים ולא יכירו בה אנשי המלך שהתחפשה, ובאת אל המלך וכה תדברין אליו, וכשבאה לפני המלך צעקה הושיעה המלך, ואח\"כ נפלה על פניה ושוב אמרה הושיעה המלך, ועשתה כן כדי שלא ידחפוה נערי המלך. ויאמר לה המלך מה לך, ותאמר אשה אלמנה אני וימת אישי, ולשפחתך שני בנים וינצו בשדה ואין מציל ביניהם ויכו זה את זה עד שהאחד המית את השני, באופן שהיה האחד רודף את אחיו, וזה היה המשל והנמשל אבשלום הרג את אמנון בלא עדים והתראה, ולא היה מציל ביניהם, שאם דוד היה עושה משפט לאמנון על שעינה את אחותו אל היה בא לידי כך, וגם שאמנון היכה אותו במה שעינה ובייש את אחותו, וממשיכה האשה החכמה ואומרת שכל המשפחה דורשת ממנה לגלות להם מקום מחבואו כדי שגואל הדם יכהו, הגם שיש רשות ביד גואל הדם להרוג הרוצח גם כשאינו חייב מיתה בדין, אין לו כוח לכפות את אמו שתגיד מקום מחבואו, רק אם ישיגוהו והיכהו נפש אין לו משפט מוות, ועוד מעיזים לומר ונשמידה את היורש באשר נשאר הבן היחיד שהוא היורש, וכשיהרגו אותו יירשו הם את הנכסים שהם אחי אבי המת, וזה העוול והחמס, שרוצים לכפותה שתוציא את נכסי בעלה ובניה מתחת ידיה והם יירשום, וכבו גחלתי הנשארה."
          },
          {
            "hint": "",
            "question": "3. מה משיב דוד לאשה התקועית?",
            "answer": "לכי לביתך ואין לך לירא מגואלי הדם המפחידים אותך, כי אין יכולים לעשות לך מאומה כפי הדין, ובכל זאת אני אצווה עליך, רוצה לומר שאחקור על ידי שרי המלך ושופטיו אם ראוי להמית את בנך מדין המלכות שאז תצטרך לגלות מקומו למלך ולמסור את נכסיו ואם אין בזה צורך שעה תפטר, ותענה האשה התקועית אל המלך מה לך המלך לדון בזה בדין מלכות ומפני תקנת העולם, הרי לא הרג איש נוכרי, רק את אחיו, וגלל אשמה על יולדתו ועל בית אביו לא אחרים ואין בזה תקנת העולם, כי מי ילמד ממעשיו להרוג את אחיו ולהחטיא את בית אביו ואם כן המלך וכיסאו נקי ואין עליך לפקח על זה מדין מלכות וכיסא משפטו, והמלך משיב לה שתביאו אליו כי אריב את ריבך, ותבקש עוד בל ימיתוהו גואלי הדם ואף שיש להם רשות מדין תורה להורגו, אין זה דומה למצוות התורה שגואל הדם יתם לבבו לנקום דם אחיו מאיש נוכרי לא כן בזה שגם הרוצח אחיו הוא, ובמה שיהרגנו לא יתקן, רק ירבה לשחת את המעט שנשאר, לכן אבקש שהמלך יגזור מכח המלכות שלא ישמידו את בני, ויישבע המלך חי ה' אם יפול משערת בנך ארצה."
          },
          {
            "hint": "",
            "question": "4. כיצד מרמזת האשה התקועית לדוד שעל אבשלום באה?",
            "answer": "ראשית היא נוטלת רשות לדבר דבריה, ותאמר איך עלתה על לב המלך להאמין דברי, לחשוב על בני המשפחה עם ה' להתאכזר על בני להורגו מבלי עדים והתראה, והיה לך להשכיל אמיתת הענין שלמשל נאמר, ובנועם אמרה הפליגה במעשה הריגת הרוצח מבלי עדים והתראה, והדבר הזה שחרצת לאחרים, שאמרת לי לא יפול משערת בנך ארצה, עכשיו שאגלה לך שאין הדבר הזה אלא על שני בניך אל תתחרט לאמר דיברתי זה כאשם והנני חוזר בי, לבלתי השיב המלך את אבשלום בנו, שנדחה ממנו וברח לו, והלא הוא דומה שגם באבשלום לא התרו בו ומה בצע בהריגת אבשלום, אחר שאינו חייב בדיני אדם, ודינו מסור לשמים, הלא סופו למות ולקבל עונש על הריגת אחיו, וגם כולנו מות נמות, ואם כן מי שהומת קודם זמנו אין לו תרעומת רב כל כך אחרי שסופו למות, ואם כן אין להמית הרוצח בעבור זה הואיל ולא חייבה התורה בלא התראה, ובשלמא הגוזל גזילה כשישיב הגזילה תיקן את מה שעיוות, אבל השופך דם האדם מה שעשה עשוי ולא תוחזר אליו הנפש עם שפיכת דם הרוצח, וישאר אם כן מת כשהיה, והרי הוא כמים הניגרים ארצה שאי אפשר לאוספם ולהחזירם למקומם כי נבלעו בעפר הארץ, וגם בהשגחה היתה מיתת אמנון לכפר העוון אשר חטא ואבשלום היה שליח ההשגחה, ואין להאשימו כל כך, ומאת ה' היתה זאת שבאתי לדבר לפני המלך."
          },
          {
            "hint": "",
            "question": "5. מדוע שאל המלך ידי יואב אתך בכל זאת?",
            "answer": "דוד הבין שהאשה התקועית החכמה לא תעשה דבר זה מעצמה, ותען האשה ותאמר חי נפשך אדוני המלך שאין לנטות ימין ושמאל ממה שדבר המלך כי כן הוא האמת, כי עבדך יואב הוא ציווני והוא שם בפי שפחתך את הדברים האלה דהוא בקי במשפטי המלך, ומה ששלח אותי ולא הלך בעצמו, לבעבור סבב את פני הדבר עשה הדבר לשלחני במקומו, כי אני הלא יכולה הייתי לדבר בדומה לו להסב ממנו דבר הנרצה, אבל יואב לא היה לו מקום לסבב הדבר הנרצה באופן זה."
          },
          {
            "hint": "",
            "question": "6. מה מצוה המלך את יואב?",
            "answer": "ויאמר המלך אל יואב הנה נא עשיתי את הדבר הזה, ששמעתי לקול האשה התקועית המדברת אלי במצוותך, והמתחיל בדבר עליו לגומרו, לכן לך השב את הנער את אבשלום, ויפול יואב על פניו ארצה וישתחו ויברך את המלך, ויאמר יואב היום ידע עבדי כי מצאתי חן בעיניך אדוני המלך, ויקם וילך גשורה ויבא את אבשלום ירושלים, דרך עקלתון אל ביתו, ופני המלך לא ראה."
          },
          {
            "hint": "",
            "question": "7. מה הסיבות שהביאו את אבשלום למרוד באביו?",
            "answer": "הנה אבשלום היה הבן הבכור אחר מות אמנון, וכן מצד מעלותיו ויפיו חשב כי לו יאתה המלוכה, ואביו היה בדעתו להמליך את שלמה, אך מצד שנאתו לאבשלום, אם מצד מה שנשבע לבת שבע שבנה ימלוך, ואבשלום הרגיש זאת ע\"י שנאת אביו אליו, לכן הקדים למרוד טרם ימליך את שלמה בחייו."
          },
          {
            "hint": "",
            "question": "8. כמה זמן ישב אבשלום בירושלים ולא ראה פני המלך? ומה עשה?",
            "answer": "שנתיים ימים ישב בירושלים לאחר ששב מגשור ולא ראה את פני המלך, ולא בא המלך לנחמו על מיתת שלושת בניו, וזה גם עורר אותו למרד, וישלח לקרוא ליואב ולא אבה לבוא אליו, ושלח אליו נשית ולא אבה לבוא, ויאמר אל עבדיו להצית את חלקת השעורים אשר ליואב, ויקם יואב ויבוא אל אבשלום הביתה ויאמר אליו למה הציתו עבדיך את החלקה אשר לי באש, ויאמר אבשלום הרעות לי במה שהבאת אותי מגשור לירושלים, והרי שלחתי לקרוא לך."
          },
          {
            "hint": "",
            "question": "9. מהי תגובת יואב?",
            "answer": "מסדר מיד מפגש בין אבשלום למלך, וישק המלך לאבשלום ביד אלו בכתף ולא בפה, שזה מורה שלא ימליכהו."
          }
        ]
      },
      "טו": {
        "": [
          {
            "hint": "",
            "question": "1. מה ההכנות שעושה אבשלום למרד?",
            "answer": "ויעש לו אבשלום מרכבה וסוסים, וחמישים איש רצים לפניו ובזה הראה גדולתו ונהג בטכסיסי מלוכה, והיה משכים ועומד על יד השער המיועד למשפט, ובזה הראה ענותנותו ואהבת צדק ומשפט, ואהבת העם, אשר בשלוש אלה גנב לב העם.<br>א. הראה אהבת בעם במה שהשכים בבקר ועמד על יד השער המיועד למשפט, ודרש לכל איש אודותיו וענייניו, והשריש בלבם שהמלך לא ישמע משפטי העם מזיקנותו או עצלותו, וגם הסתיר בדבריו מלשינות אחרת בזה ששאל מאיזה עיר הוא כאומר שהמלך לא ישקוד רק על טובת שבטו, ולא על יתר שבטי ישראל.<br>ב. הראה עוז מלך משפט אוהב במה שאמר מי ישימני שופט בארץ, כלומר איני מתאווה אל הנזכר והמלכות, רק להיות שופט, למען אסיר המכשלה.<br>ג. הראה את ענוותו, שהחזיק לאיש המשתחווה לו שיקום, וגם נשק לו כאשר יישק איש את אחיו בזה גנב את לב ישראל."
          },
          {
            "hint": "",
            "question": "2. ויהי מקץ ארבעים שנה- לבאר?",
            "answer": "י\"מ ארבעים שנה מיום ששאלו להם מלך בימי שמואל, וי\"מ ארבעים שנה של מלכות דוד, רוצה לומר קרוב לסוף ארבעים והיה זה בשנת הל\"ח של דוד, ויאמר אבשלום אל המלך אלך ושילמתי נדרי בחברון שנדרתי בהיותי בגשור, והיתה במת צבור שם בחברון וחשב שהמקום גורם, כי גם אביו מלך שם בראשונה, ולבל ירגיש אביו אמר לו שהולך להקריב ולקיים נדרו, ויאמר לו המלך לך בשלום."
          },
          {
            "hint": "",
            "question": "3. והנשפט מחבירו אל יאמר לו לך בשלום, אלא לך לשלום- מנין?",
            "answer": "שהרי יתרו אמר לו למשה לך לשלום, עלה והצליח, ודוד שאמר לאבשלום לך בשלום, הלך ונתלה- ברכות ס\"ד."
          },
          {
            "hint": "",
            "question": "4. כיצד הלכו מאתיים איש מאוהבי דוד עם אבשלום לחברון?",
            "answer": "איתא בירושלמי במסכת סוטה שביקש מאביו שיכתוב לו שכל שני בני אדם שיבקש שילכו עמו ילכו, והיה מראה אותו לשנים כאן, ואח\"כ לשנים אחרים, וכן הרבה ולא ידעו אלו מאלו."
          },
          {
            "hint": "",
            "question": "5. לאן שלח את אחיתופל יועץ דוד?",
            "answer": "אחיתופל היה עימו בקושרים, ושלח אותו מעירו גילה, שישב במקום נסתר מוכן לעת הצורך, ובזה הערים שאם יתגלה לדוד דבר ויצטרך יועץ ועצה לא ידעו מקומו."
          },
          {
            "hint": "",
            "question": "6. מה דוד עושה כשנודע לו על מרד בנו אבשלום?",
            "answer": "ויאמר דוד לכל עבדיו אשר איתו בירושלים קומו ונברחה כי לא תהיה לנו פליטה מפני אבשלום, ומיהרו ללכת פן ימהר וישיגנו, הגם שנוכל לברוח אבל הוא יהרוג את אנשי העיר ויעולל עלילות שאנשי דוד הרגו אותם יען מרדו בו, כי אז לא נודע עדיין מי מאנשי דוד ומי מאנשי אבשלום ולא ידעו מי המחריב את העיר, לכן מיהרו ללכת."
          },
          {
            "hint": "",
            "question": "7. מדוע יצא המלך וכל ביתו ברגליו ולא רכב על סוסים?",
            "answer": "כתב הרלב\"ג הנה לא רכב על סוסים, כדי שלא יתפרם לכתו כי הרואים אותו הולך ברגליו, לא יחשבו שהוא דוד וישלם לו מפני זה יותר הימלטו מיד אבשלום, ויעמדו בבית היותר רחוק מירושלים מהבתים אשר חוץ לחומה."
          },
          {
            "hint": "",
            "question": "8. מדוע כל עבדיו עברו על ידו?",
            "answer": "כי עמד לפקוד כל עובר אם ילך עמו או לא, וכל הכרתי והפלתי הגבורים וכל הגתים י\"א כי גויים היו וכן אתי הגתי גוי היה, והרד\"ק כתב שהיו ישראלים היושבים בגת ובאו עתה לעזרת דוד, ואתי היה ראש לשש מאות איש אלה."
          },
          {
            "hint": "",
            "question": "9. מדוע המלך אומר לאתי הגתי לשוב?",
            "answer": "כיון שהוא נוכרי אבשלום לא ישים לב אליך גם אם תשוב לירושלים וגם אם יגלה אותך מירושלים תשוב לגת מקומך ולא תפסיד מאומה, ואם בכל זאת רוצה אתה ללכת עמי לעזרני, והרי אתה עייף ויגע ואני איני יודע לאן פני מועדות, לכן שוב והשב אתיך עמך, וזה החסד שתשיב להם בעבור שהלכו אתך מה שתשיבם בל ינודו ונועו, ויען אתי את המלך ויאמר חי ה' וחי אדוני המלך כי אם במקום שיהיה שם אדוני המלך אם למות אם לחיים כי שם יהיה עבדך, כי אין ראוי לאוהב לעזוב את אהובו בעת צרה, ויאמר המלך לך ועבור עמי."
          },
          {
            "hint": "",
            "question": "10. מדוע הכניס דוד את צדוק במקום אביתר לכהונה גדולה?",
            "answer": "כי אביתר שאל באותו היום באורים ותומים ולא נענה, ושאל צדוק ונענה וכתב הרד\"ק כי השואל באורים ותומים הכהן הנשאל שורה עליו רוח הקודש, ובה היה מכוון ומשיב השאלה עם מה שהיה נראה לו באורים ותומים, וכיון שראה דוד שנסתלקה רוח הקודש מאביתר, ידע שהגיע זמן הקללה שקלל הקב\"ה זרע עלי ואביתר היה מזרע עלי שהיה מבני איתמר, וצדוק היה מזרע פנחס ונתקיימה בו ברכה שברכו הקב\"ה- והיתה לו ולזרעו אחריו ברית כהונת עולם, אבל לא נמשח צדוק לכהן גדול עדיין אלא שנתמנה לכהן גדול עד יום מלוך שלמה שמשחהו."
          },
          {
            "hint": "",
            "question": "11. מדוע המלך אומר לצדוק שישיב את ארון ה' לעיר?",
            "answer": "אמר לו ממה נפשך שאם אמצא חן בעיני ה' הלא ישיבני לירושלים למקום הארון ואם אינו חפץ בי איך יכריח את רצונו להוביל הארון עמו, הלא ה' הטוב בעיניו יעשה ומי יעשה כנגד רצונו, ואף תאמר שבפקודתי שבת לעיר אלא אתה בעצמך החלטת ובחרת כן, למען לא תחשד בעיני אבשלום, וע\"י כך תוכל אתה ואחימעץ בנך ויהונתן בן אביתר לרגל מה שנעשה בעיר ולהודיעני."
          },
          {
            "hint": "",
            "question": "12. מה עושה דוד כשנודע לו שאחיתופל בקושרים?",
            "answer": "י\"א שמעצמו הבין שהוא בקושרים כיון שלא בא עימו, וי\"א שהמגיד הודיע לו, ויתפלל דוד לה' סכל נא את עצת אחיתופל ה' או שלא ייעץ בחכמה או שאפילו ייעץ בחכמה שיתן בלב אבשלום לחשוב שהיא עצה לא טובה."
          },
          {
            "hint": "",
            "question": "13. דוד מגיע לראש הר הזיתים- ומה קורה שם?",
            "answer": "שם היה רגיל להשתחוות לה', כי משם רואים את האוהל שהארון בתוכו, והן בא לקראתו חושי הארכי קרוע כותנתו ואדמה על ראשו בעבור שהיה מיצר בצרת דוד, ויאמר לו דוד את עברת עמי והיית עלי למשא כי זקן היה ותש כוחו."
          },
          {
            "hint": "",
            "question": "14. מה מציע דוד לחושי שיועיל לו בחזרתו לירושלים?",
            "answer": "תחזור לעיר ותאמר לאבשלום מהיום ואילך אהיה עבדך, כמו שהייתי עבד אביך מאז, והפרת לי את עצת אחיתופל, ותהיה גם אתה מיועציו, ושם עמך צדוק ואביתר הכוהנים, והיה כל הדבר אשר תשמע מבית מהלך תגיד לצדוק ולאביתר הכוהנים, הנה שם עמם שני בניהם אחימעץ לצדוק ויהונתן לאביתר ושלחם בידם אלי כל דבר אשר תשמעו."
          },
          {
            "hint": "",
            "question": "15. האם היה בדעת אבשלום להרוג את דוד אביו?",
            "answer": "לכאורה רצה רק שאביו לא ייתן המלוכה לשלמה אחיו, רק שימליך אותו באשר הוא הבכור ולו משפט המלוכה, ורצה שימליכהו בחייו, אבל עתה שנאלץ למרוד ולתפוש המלוכה בזרוע, עומדות לפני שתי דרכים:<br>א. שאם ינצח ויכריח את דוד אביו שיסכים על מלכותו, יעזבהו בביתו ובמעלתו כל ימי חייו, והוא יהיה המולך והמנהיג בחייו, שבזה לא יהיה לחרפה שרצח את אביו.<br>ב. שלא יעזבנו בחיים מחשש שישוב אביו וימרוד בו במצאו ידו, שאחר שלא המליכו ברצון לבו, ישמור עליו משטמה תמיד, ואבשלום היה פוסח בין שתי הדרכים האלה, שבודאי יהיה מתאווה שלא יהרוג את אביו, והיה הדבר תלוי בעצת יועציו."
          }
        ]
      },
      "טז": {
        "": [
          {
            "hint": "",
            "question": "1. איך האמין דוד לדברי ציבא ולא עלה על לבו כי לשונו רמיה?",
            "answer": "ציבא עבד מפיבושת היחיד שהביא שי למלך מכל עשירי ירושלים, כי היו בורחים מהר, והנשארים בעיר היו מתייראים להראות שהם אוהבי דוד ותומכים בידו, רק העבד הזה המלשין על אדוניו, חשב להפיל את אדונו ממה נפשך, לפני דוד הגיד כי הוא הנותן כל זאת, ולפני אבשלום היה יכול לומר שאדוניו שלח אותו וציווה לו להוביל החמורים והלחם, ודוד חשב תחילה שציבא הביא זאת על פי פקודת אדוניו, התפלא איך לא התיירא להישאר בירושלים, אחר ששלח כזאת, שאם ייוודע לאבשלום יהרגנו, והשיב ציבא שהוא הביא זאת מעצמו, ומפיבושת יושב בירושלים רוצה לומר לא הלך להקביל את פני אבשלום, ולא לברוח עם דוד, כי חושב שאחר שיהרוג אבשלום את אביו ידינוהו כבן סורר ומורה, ותשוב המלכות לבית שאול, והנה לא היה לו לדוד לקבל את דברי העבד, ונענש תיכף שיצא שמעי לקללו."
          },
          {
            "hint": "",
            "question": "2. מה הביא ציבא העבד לדוד ומה קיבל בתמורה?",
            "answer": "צמד חמורים חבושים ומעליהם מאתיים לחם, מאה צימוקים ומאה קיץ ונבל יין, ויאמר המלך לציבא כל אשר למפיבושת יהיה לך."
          },
          {
            "hint": "",
            "question": "3. מדוע שמעי מקלל ומסקל באבנים את דוד?",
            "answer": "קיללו איש הדמים רמז להריגת אבנר ואיש בושת ואוריה, ובמה שאמר איש בליעל רמז למעשה של בת שבע, ואמר שהשיב ה' עליך שאתה גרוע משאול בג' דברים:<br>א. ויתן ה' את המלוכה לבנך ולא כמוך שלקחת בזרוע את המלוכה מבית שאול.<br>ב. שהוא ביד אבשלום בנך לכיליון עיניים ודאבון נפש שהקים עליך רעה מביתך.<br>ג. והנה ברעתך כי שאול ולא ראה רעתו בחייו, ואתה רואה הרעה הבאה עליך בחייך וזה מצד שאיש דמים אתה."
          },
          {
            "hint": "",
            "question": "4. מדוע לא הרשה דוד לאבישי להרוג את שמעי?",
            "answer": "אמר ממה נפשך אם מקלל מעצמו מהיזק לי ולכם, יקלל ככל שיחפץ, כי המבזה בקלון שהוא שקר מבואר, לא תחשב זאת לכלימה, כי מילא יודע שדוד לא הרג לאבנר ואיש בושת, ולא לקח מלכות שאול בחזקה, ואם ה' אמר לו קלל, מי יאמר מדוע אשית כן, והנה בני היוצא ממעי מבקש את נפשי שבזה שינה ה' את הטבע, שטבע הבן לאהוב את אביו ולא להורגו, והנה ראיתם כי הפליא ה' בעונשי, אולי יראה ה' והשיב לי טובה תחת קללתו כי במה שרדף אבשלום אותו זה יעד דברי הנביא בעד עוונו והנני מקים עליך רעה מביתך, ולא היה מקווה לטוב עתידי עבור זה, אבל על קללת שמעי והעלבון שסבל שזה נוסף על עונשו, יוכל ליחל לטוב עתידי ואולי יחשבו כיסורים של אהבה."
          },
          {
            "hint": "",
            "question": "5. מה משיב חושי הארכי לאבשלום על תלונתו זה חסדך את רעך מדוע לא הלכת עמו?",
            "answer": "כמו ששם דוד בפיו כן דיבר אל אבשלום:<br>א. גם אם לא יאבה דוד להמליכו בשום אופן ויצטרך להפר בריתו עם דוד הוא בוחר באבשלום מצד ג' דברים: 1. שבו בחר ה', 2. וכל העם היינו הסנהדרין עימו. 3. וכל איש ישראל עימו.<br>ב. הוא מקווה שגם יתרצה בזה לבסוף, ואז ישמח אף הוא בעבודתי שאיני עובד לאיש נוכרי רק לבנו, וגם אתה תאהבני אהבה עזה מצד שהייתי עבד ורע אביך."
          },
          {
            "hint": "",
            "question": "6. מדוע יעץ אחיתופל לאבשלום לבוא על פילגשי אביו?",
            "answer": "כיון שמטרת אחיתופל היא חיסולו של דוד, התיירא לומר זאת לאבשלום, פן ישלים עם אביו ויתנקם ממנו על עצתו הרעה, לכן הקדים טרם יגיד את עצתו, שמוכרח שיבוא אבשלום על פילגשי אביו, שבזה יבטיח לבו ולב ישראל שלא יתרצה דוד אליו, כי זהו מעוות שלא יוכל לתקון, ובזה חיזקו כל אשר אתך, ואבשלום היה מוכרח לעשות כדבריו, אחר שאחיתופל סגר הדלת בפני חושי הארכי, ואחיתפול לא נמלך בחושי הארכי בזה כי ידע שלא יסכים לזה."
          },
          {
            "hint": "",
            "question": "7. כיצד בא אבשלום על פילגשי אביו לעיני כל ישראל?",
            "answer": "היטו לא אוהלים על הגג, ובאו שם הפילגשים, וכולם ראו שנכנס עמהם בסתר תוך האוהלים, וע\"י זה חיזקו ידי כל אשר אתו כי ידעו שלא ישלימו לעולם בעבור זה ואין להם יותר ממה לחשוש שמא ישלימו האב והבן והם יהיו שנואים למלך."
          }
        ]
      },
      "יז": {
        "": [
          {
            "hint": "",
            "question": "1. מהי עצת אחיתופל כיצד יש להילחם בדוד?",
            "answer": "מאחר וכל מגמתו היתה להרוג את דוד הציע כך:<br>א. לרדוף תיכף אחר מחנה דוד בעוד שהם יגעים ורפויי ידיים בלא לתת להם זמן לנפוש ולטכס עצה כיצד להילחם.<br>ב. לבחור רק י\"ב אלף איש מכל שבטי ישראל.<br>ג. שהוא יעמוד בראש הרודפים ולא אבשלום.<br>ד. לרדוף בלילה ולא ביום, וע\"י ההפתעה הגמורה אכה את המלך לבדו, כיון שאין ראוי שהבן יהרוג את אביו, רק אני אהרגנו בהיותו גואל הדם של חתני אוריה החתי, ואשיבה את כל העם אליך בשלום, כי אם תבער המלחמה ויפלו רבים בחרב, אף שננצח לא ימלט שהעם יתחלק לשתי מחנות, ורבים ישמרו איבה על אחיהם אשר נפלו בחרב, ולכן טובה עצתי וכל האשמה על הריגת המלך תיפול על ראשי, ואתה תבקש להרגני, רק שאז תתן פקודת חסד, שהנך מוחל לכל מי שחטא כנגדך ושישובו כלם לביתם, כדרך המלכים למחול כל פשע בעת מלכותם, ובזה אוכל גם אני לשוב לביתי, ובאופן זה תצא נקי וכל ישראל ישובו אליך, וייטב הדבר בעיני אבשלום."
          },
          {
            "hint": "",
            "question": "2. מדוע קורא אבשלום לחושי הארכי אחר שישרה בעיניו עצת אחיתופל?",
            "answer": "כיון ששמר בשרו מן הדבר שדבר להרוג את המלך, ועל זה רצה לשאול אותו אם יסכים לזה, ואם לא יסכים לזה ידבר עצה אחרת באופן שלא ייהרג המלך."
          },
          {
            "hint": "",
            "question": "3. כיצד מסכל חושי הארכי את עצת אחיתופל?",
            "answer": "ויאמר חושי לא טובה בעצה שייעץ אחיתופל בפעם הזאת, כי עצתו בנויה על שתי יסודות:<br>א. שעבדי דוד הם עתה מדוכאים ורפויי ידיים, ויחרידום פחד פתאום.<br>ב. שדוד שוכב לבטח בין גדודיו באין פחד, ובשניהם לא השכיל, כי אתה ידעת את אביך ואת אנשיו כי גיבורים המה ומרי נפש המה כדב שכול בשדה שאז מרוב מרירות מחרף נפשו למות, ואביך איש מלחמה ויעלה על לבו להישמר שלא יפלו עליו פתאום והוא נחבא באחת החפירות או הבורות ולא ידע העם מקומות, ולא יוכל אחיתופל להכותו לבדו ואם כן עצתו בטלה, ולא עוד שעצתו היא לנזק והפסד, שע\"י שלא יצליחו בפעם הראשונה ימס לב העם בשומעם שכרעו ונפלו לפני דוד."
          },
          {
            "hint": "",
            "question": "4. מהי עצת חושי הארכי כיצד להילחם בדוד?",
            "answer": "א. שלא יפלו עליו תיכף רק יאספו כל ישראל.<br>ב. שלא יצאו במעט עם רק כל ישראל.<br>ג. שלא אחיתופל ייפול עליו, רק פניך הולכים בקרב.<br>ד. שלא יפלו עליהם בלילה רק ביום ובמקום שנדע בברור שהמלך נמצא שם, ובהיות העם רב בודאי נבוא באחד המקומות אשר החביא עצמו. כי נהיה חונים עליו כמו הטל המכסה את כל פני האדמה, ולא נותיר מהם איש, כך שגם אם יתחפש לאיש אחר יומת גם הוא עם הנתכרו, ואם יש חשש פן ימלט על נפשו עד היאסף כל ישראל ויתחזק במבצר על אחד ההרים, בכל זאת לא יוכל להימלט מהכח הרב שיבוא להילחם נגדו, ונגרור אותו בחבלים מן ההר אל הנחל, ואמר בדרך גוזמא והפלגה, וייתכן ונתפוש את המלך חי."
          },
          {
            "hint": "",
            "question": "5. איזה מן העצות מקבל אבשלום?",
            "answer": "ויאמר אבשלום וכל איש ישראל טובה עצת חושי הארכי מעצת אחיתופל והכתוב מעיד שה' ציווה להפר את עצת אחיתופל הטובה לבעבור הביא ה' אל אבשלום את הרעה, כי באמת אם היו עושים כעצת אחיתופל היו מצליחים."
          },
          {
            "hint": "",
            "question": "6. מדוע מזהיר חושי הארכי את דוד וכיצד עושה זאת?",
            "answer": "חושי היה עדיין מסופק פן ישוב אבשלום ויעשה כעצת אחיתופל. לכן סיפר לצדוק ואביתר את מה שיעץ אחיתופל ומה שיעץ הוא. ועתה שלחו מהרה והגידו לדוד לאמור אל תלין הלילה בערבות המדבר וגם עבור תעבור פן יבולע למלך ולכל העם אשר איתו."
          },
          {
            "hint": "",
            "question": "7. מי נשלח להודיע לדוד את דברי חושי הארכי?",
            "answer": "יהונתן בן אביתר ואחימעץ בן צדוק היו בעין הרגל ולא יכלו לבוא לעיר פן ירגישו בהם, לכן שלחו את השפחה מבית צדוק לעין רוגל, והגידה להם שהם ילכו ויגידו לדוד את דברי חושי, והיה שם נער שראה אותם ויגד לאבשלום, ועין ה' על יראיו כי גם הם הרגישו שראה אותם הנער, וילכו מהרה, ובאו לבית איש בבחורים אשר לו באר בחצרו וירדו שם, ואשת האיש חמלה עליהם ושטחה את הריפות על פי הבאר, ולא ניכר מהבאר שתחת הריפות."
          },
          {
            "hint": "",
            "question": "8. ויבואו עבדי אבשלום אל האשה הביתה- מה שאלו אותה ומה ענתה להם?",
            "answer": "שאלו אותה איה אחימעץ ויהונתן, ותאמר להם האשה עברו מיכל המים ותרגם יונתן שעברו את הירדן, ויבקשו ולא מצאו וישובו ירושלים."
          },
          {
            "hint": "",
            "question": "9. מה עושים אחימעץ ויהונתן?",
            "answer": "ויהי אחר לכת עבדי אבשלום, ויעלו מן הבאר וילכו ויגידו למלך דוד ויאמרו אל דוד קומו ועברו מהרה את המים היינו את הירדן, כי ככה יעץ עליכם אחיתופל, ויקם דוד וכל העם אשר אתו ויעברו את הירדן עד אור הבוקר."
          },
          {
            "hint": "",
            "question": "10. מה עושה אחיתופל כשראה שלא נתקבלה עצתו?",
            "answer": "כאשר שמע שעבר דוד את הירדן, ידע שמאת ה' היתה זאת שהפר עצתו, ושישוב דוד למלכותו ואז יהרגנו וייקח נכסיו, כי הרוגי מלך נכסיהם למלך לכן חנק את עצמו, וע\"י כך ויצו את נכסיו אל ביתו, וגם נקבר בקבר אביו ולא כן היה המלך הורגו."
          },
          {
            "hint": "",
            "question": "11. מדוע נקרא ישי אבי דוד נחש?",
            "answer": "איתא בגמרא ב\"ב דף י\"ד לפיכך נקרא ישי נחש לפי שמת בלא עוון בעטיו של נחש, רוצה לומר בעצתו של נחש שיעץ לחוה לאכול מעץ הדעת ואז נקנסה מיתה על האדם ולא היה לישי עוון אחר שמת בעבורו."
          },
          {
            "hint": "",
            "question": "12. את מי שם אבשלום על הצבא?",
            "answer": "את עמשא בן אביגיל בת נחש אחות צרויה אם יואב, והנה יואב ועמשא היו קרובים, ועם כל זה הרג יואב את עמשא כדי שיישאר שר צבא כמו שהיה."
          },
          {
            "hint": "",
            "question": "13. כשהגיע דוד מחניים ממי קיבל סיוע?",
            "answer": "שובי בן נחש מרבת בני עמון, ומכיר בן עמיאל מלא דבר, וברזילי הגלעתי מרוגלים שלחו לדוד כל המצטרך לו מכל מיני כלי קיבול ממתכת להשתמש בהם כל צורכיהם, ומזון חיטים ושעורים וקלי מהחטים והשעורים כדי שיוכלו לאכול תיכף מן הקלי, והביאו מיני קטניות פול ועדשים, ודבש וחמאה, ובקר לאכול, והנה עד עתה לא התעוררו רבים לתומכו, אבל אחרי שבא אבשלום על פילגשי אביו דוד ברח מן הארץ קיבל עונשו, וכאור בוקר יזרח שמש."
          }
        ]
      },
      "יח": {
        "": [
          {
            "hint": "",
            "question": "1. כיצד נערכים אבשלום ודוד למלחמה?",
            "answer": "אבשלום עבר את הירדן וחנה בגלעד, ודוד חנה במחניים, ודוד ערך וסדר את צבאו למלחמה, פקד אותם לדעת מנינים, שם עליהם ראשים, חלקים לשלושה ראשים תחת ג' מנהיגים יואב, אבישי, ואתי הגתי."
          },
          {
            "hint": "",
            "question": "2. מדוע עכבו העם את דוד מלצאת למלחמה?",
            "answer": "א. אחר שעיקר מגמת אבשלום להמית את המלך, כשלא יימצא עמהם אף שינוסו עבדי דוד לא ישימו לב כי אין מטרת כוונתם להמית את העם, מה שאין כן אם יימצא דוד בתוכם ירדפו עד ישיגוהו.<br>ב. כי כשלא יצא המלך עמם יחשבו כי עיקר המחנה נשאר עם המלך, כדרך המלחמה שאם אין המלך יוצא שולח שרי החיל והצבא, והוא עומד מוכן עם הכרתי והפלתי לבורא לעזרתם לעת הצורך, ואם כן גם אם ימותו חציני לא ישימו לב ולא יחשבו בו כניצחון כי יחשבו שעתה יבואו כמוהם עוד עשרה אלפים אשר יבואו אם המלך לעזרם.<br>ג. ועתה טוב יהיה שתעזור לנו בתפילה לה' יתברך."
          },
          {
            "hint": "",
            "question": "3. מה ציווה המלך דוד ליואב אבישי ואתי הגתי גבי אבשלום?",
            "answer": "ויצו להם המלך לאט לי לנער אבשלום, רוצה לומר אם תמצאוהו בואו עימו בנחת למעני, ולא תעשו לו כל רע, והטעם לזה מפני שראה שאבשלום לא היה דעתו להורגו שהרי לא שמע לעצת אחיתופל, וכל העם שמעו בצוותם כן."
          },
          {
            "hint": "",
            "question": "4. היכן נערכה המלחמה?",
            "answer": "אבשלום וישראל עמדו במקומם בארץ גלעד סמוך לירדן ששם היה יער של אפרים שהיה מצרך של גלעד, ואנשי דוד באומץ לבם הלכו לקראת ישראל והמלחמה נערכה ביער אפרים, ויינגפו שם ישראל לפני עבדי דוד ותהי שם המגיפה גדולה ביום ההוא עשרים אלף, וכתב הרד\"ק דנענשו על שמרדו בדוד שהיה מלך על פי ה', וכל שכן בזה שהחזיקו ידי בנו המורד בו, וישראל התחילו לברוח ונפוצו איש איש לבדו וזה תכלית המפלה, וע\"י שברחו אל היער נמחצו שם מעצי היער ומחיתו טרף וירב היער לאכול בעם מאשר אכלה החרב ביום ההוא."
          },
          {
            "hint": "",
            "question": "5. מה קרה עם אבשלום?",
            "answer": "הנה סיבב ה' שנקרה אבשלום לבדו לפני עבדיד דוד מפני פיזור חילו, והוא היה רוכב על הפרד, ויבוא הפרד תחת סכוך ענפי האלה הגדולה ומרוב ההסתבכות עם מרוצת הפרד נתחזק ראשו ונאחז באלה שם באוויר והפרד אשר תחתיו עבר, וירא איש אחד ויגד ליואב הנה ראיתי את אבשלום תלוי באלה, ויאמר לו יואב ומדוע לא היכיתו ואני הייתי נותן לך עשרה כסף וחגורה אחת, ויען אפילו אם היו שוקלים על כפי אלף כסף לא אשלח יד בבן המלך כי באוזנינו שמענו את ציווי המלך שמרו את הנער אבשלום לבוא עמו בנחת, וגם אם הייתי מעלים הדבר לבל יוודע הייתי עושה שקר בנפשי והיה זה עוון הנפש, וגם המלך בדרישתו וחקירתו יגיע אל האמת ואתה תעמוד מנגד."
          },
          {
            "hint": "",
            "question": "6. מה מחליט יואב לעשות?",
            "answer": "הוא החליט להתחיל להכותו ותקע שלושה שבטים בלבו ואמרו חז\"ל במסכת סוטה דף ט' לפי שגנב שלשה לבבות, לבב אביו, לבב בית דין, ולב אנשי ישראל, לפיכך נתנו בו שלושה שבטים, ולפי שבא על עשר פילגשי אביו, לפיכך נתנו בו נערי יואב עשר לונביות ויתקע יואב בשופר וישב העם מרדוף אחרי ישראל."
          },
          {
            "hint": "",
            "question": "7. כיצד נקבר אבשלום?",
            "answer": "הייתה שם חפירה גדולה ביער והשליכו אותו לתוכה, ומילאוהו באבנים על אבשלום, ומעל הארץ הציבו עליו גל אבנים גדול מאוד, ואח\"כ הוציאו את עצמותיו מן החפירה הזאת וקברו אותו ביד אבשלום המצבה שהקים לעצמו בחייו כי מתו שלושת בניו בחייו, והיה זה בניין גבוה וחשוב להציב לו יד."
          },
          {
            "hint": "",
            "question": "8. מדוע שלח יואב את הכושי להגיד לדוד על מות אבשלום ולא הסכים לשלוח את אחימעץ?",
            "answer": "הכושי הוא האיש שראה את אבשלום תלוי באלה ולכן שלחו יואב כי הוא ראה שמאת ה' היתה זאת להכותו, למרות שיואב הימרה את דברי דוד בזה, ואת אחמיעץ בן צדוק לא רצה לשלוח שאין ראוי שאיש קדוש וטוב כמוך לבשר את הבשורה הרעה הזאת."
          },
          {
            "hint": "",
            "question": "9. מדוע רץ אחימעץ אחר הכושי?",
            "answer": "כי רצה לבשר למלך על הניצחון בשדה הקרב, ואת הבשורה המרה על מיתת אבשלום יאמר לו הכושי, ואחימעץ הקדים את הכושי ובישר את הבשורה הטובה שגברו על ישראל ומברך ה' על הטובה, ואח\"כ נכנס הכושי ואמר לו שאבשלום הוכה."
          }
        ]
      },
      "יט": {
        "": [
          {
            "hint": "",
            "question": "1. מדוע בכה דוד על בנו אבשלום שרצה להורגו?",
            "answer": "ויבך דוד וכה אמר בלכתו בני אבשלום בני בני אבשלום מי ייתן מותי אני תחתיך אבשלום בני נבי, המלך בכה עליו משני טעמים:<br>א. מפני שלא היה בדעת אבשלום להרוג את אביו, רק למלוך תחתיו ועל זה אמר בני אבשלום בני בני אבשלום, רוצה לומר הייתי בני לא כאכזר וזר להרגני, והיית בני בני, רוצה לומר בני העיקרי הראוי למלוך תחתי.<br>ב. מפני שידע שמעשה זה נסבב על ידי חטאו ועל ידי ייעוד הנביא ועל זה אמר מי ייתן מותי אני תחתיך, לא אתה תחתי, וחז\"ל אמרו ששמונה פעמים אמר בני להעלותו מז' מדורי גיהינום ולהביאו לגן עדן, ופעם שמינית להביאו לעוה\"ב- סוטה דף י'."
          },
          {
            "hint": "",
            "question": "2. מדוע הורע ליואב שדוד מתאבל על אבשלום?",
            "answer": "הגם שחשב שדוד יתעצב על מות בנו כטבע האב, לא חשב שיתאבל עליו, כי נהרג כדין, והרוגי בית דין אין מתאבלים עליהם, והורע בעיניו שחושב שנהרג שלא כדין ולפי זה הרג אותו יואב שלא כמשפט."
          },
          {
            "hint": "",
            "question": "3. כיצד מוכיח יואב את המלך?",
            "answer": "הובשת את פני עבדיך הלוחמים וממלטים את נפשך מארבע צדדים:<br>א. שבאמת היה אבשלום מבקש את נפשו ונפש בניו ונשיו, שהיה הורג את אביו ואת אחיו ומענה את נשיו, כדי שיקום במלכותו, כמו שהחל ועינה את פילגשי אביו, ואם כן עבדיך הם הממלטים את נפשך היום ואת נפש בניך ואיך תעצב על מיתתו שאם היה חי היית אתה וכל ביתך בסכנה תמיד, והרגוהו כדי להציל אותך כדין רודף.<br>ב. שאף אם תאמר שלא רצה להרגך רק לתפוש מלכות לבד, הלא עשה זאת בעזרת אויביך, ואם היה נשאר בחיים והיית ממלא רצונו כי אז היה נוקם באוהבי המלך שלחמו אתו.<br>ג. הגם אם זה טוב בעיניך מצב אהבתך לבנך, המלך ראוי להשקיף בענין כזה על שריו ועבדיו שהם עמודי מלכותו, ולא יחוס על אהבת כניו, כי עניני המלוכה והכלל יקר בעיני המלכים יותר מעניני ביתם וענייניהם הפרטיים, ואם כן הגדת היום שאין לך שרים ועבדים.<br>ד. הלא אם היה חי היתה המלחמה נמשכת עד שאחד ינצח בהכרח, ואם גילית דעתך כי טוב יותר בעיניך שיהיה הוא חי ואנחנו מתים, אחר שרע בעיניך מה שניצחנו אנחנו, וכולנו חיים והוא מת תחתינו, ועתה קום צא ודבר על לב עבדיך כי אם אינך יוצא אז נשבעתי אם ילין איש אתך הלילה, כי כולם ימאסו בך וילכו להם."
          },
          {
            "hint": "",
            "question": "4. מה עושה דוד המלך?",
            "answer": "ויקם המלך וישב בשער, והרואים אותו יושב בשער הגידו הנה המלך יושב בשער, ויבוא כל העם לראות את פניו, ואותם שהיו עם אבשלום נסו איש לאוהליו, והיו כצאן מפוזרות ואין מקבץ אותם."
          },
          {
            "hint": "",
            "question": "5. כיצד מגיבים כל ישראל על המפלה במלחמה?",
            "answer": "הם מתווכחים זה עם זה על העוול שעשו לדוד בהצטרפותם אל אבשלום למרוד במלך, הלא המלך דוד הצילנו מכף כל אויבינו והוא מלטנו מכף פלישתים ואפילו היה אבשלום חי הרי יש כאן תשלומי רעה תחת טובה שהצילנו מיד אויבינו, וגם סכלות גדולה אחר שעל ידו נושע לנו, לא ע\"י אבשלום, ואבשלום שמת במלחמה שנראה מזה שדוד בהצלחתו עומד, והלא סוף דבר שכולם יחזירו את המלך. אז צריך ולהקדים כי יפה שעה אחת קודם."
          },
          {
            "hint": "",
            "question": "6. מדוע קרא המלך לצדוק ואביתר הכהנים?",
            "answer": "דוד ידע שכל העם שלמים אתו, ולא היה מי שיוציא זאת אל הפועל אחר שנסו איש לאוהליו נידחים ומפוזרים וראה דוד שצריך שהזקנים הם שיעשו זאת, וזקני יהודה בראש, ואחריהם כל אדם יימשך, ולכן שלח את צדוק ואביתר אל זקני יהודה להושיב את המלך למלכותו, ואמרו לזקנים הלא סוף דבר שגם אתם תחזירו את המלך, ואם כן למה תחכו, שיקדימו אתכם ישראל ואתם אחריהם, שהרי דבר ישראל הגיע אל המלך שחפצים להשיבו למלכותו, ואל לכם לפחד שדוד יעניש את זקני יהודה שמרדו בו, אין לכם מה לחשוש כי אחי, המלך ובני שבטו אתכם ולעמשא תאמרו שיהיה תחת יואב על הצבא, ודוד רצה להעביר את יואב על שהרג את אבשלום, ועוד טעם לזה כתב הרלב\"ג רצה שעמשא לא יירא ממנו ולא יניא את לב איש יהודה מעל דוד."
          },
          {
            "hint": "",
            "question": "7. מה משיבים אנשי יהודה?",
            "answer": "ושמעי נפל ונכנע לפני המלך בעבר הירדן המזרחי טרם עלה לספינה שתעביר אותו לעבר הירדן המערבי, ואז ישוב למלכותו ומלך שמחל על כבודו אין כבודו מחול, לכן מיהר שמעי לבקש על נפשו טרם שובו למלכותו, ויאמר אל המלך אל תחשוב לי לעוון מה שהייתי בין הקושרים והמורד במלכות חייב מיתה, כי בהכרח ימחל המלך לכל פושעי המרידה, ומה שחטא באופן פרטי במה שקילל את המלך בזמן שהיה יגע ועייף וסקלו באבנים כדי להעציבו ולצערו, אמר שדי בעונשי במה שידעתי והיכרתי גודל חטאי, ובאתי ראשון לכפר על זה ולהיות מופת לרבים בהקדימי לקבל אותך בחזרה כמלך, ויען אבישי עבור הכנעה קטנה כזאת לא יומת על שקילל משיח ה', ויאמר דוד מה לי ולכם בני צרויה כי תהיו לי היום לשטן ולמקטרג לאבד המלוכה על ידי זה, כי אין להמיתו משתי פנים:<br>א. שבקל יצמח מזה נזק שכאשר יראו שנוקם במכעיסיו יאמרו שכאן יטור איבה לכל הקושרים נגדו.<br>ב. אחר שמחשיב היום הזה כאילו מלך מחדש, כי היום קבלוהו עליהם , מנהג המלכים שביום מלכם יעשו חסד ויפטרו כל אסירי המלך ממוות, ויאמר המלך אל שמעי לא תמות, וישבע לו המלך."
          },
          {
            "hint": "",
            "question": "8. כיצד מקבל מפיבושת את פני המלך?",
            "answer": "ומפיבושת בן שאול ירד לקראת המלך ולא עשה רגליו היינו לא רחץ אותם ולא עשה שפמו ולא תיקן שער השפם כי נתעצב בצרת דוד, למן היום לכת דוד עד היום שבא בשלום, ויאמר המלך אל מפיבושת למה לא הלכת עמי, ויאמר אדוני המלך עבדי רימני, כי אמר עבדך אחבשה לי החמור וארכב עליה ואלך את המלך כי פיסח עבדך, ולא די שלא חבש לי החמור עוד ריגל בעבדך ואין אני צריך להתנצל על שקריו כי אדוני המלך כמלאך האלוקים שידע הכל מעצמו, בחוכמתו, ועוד שההתנצלות תהיה כדי להשיב לי השדה ושיחזיר המלך מדברו, ואיני רוצה בזה רק ועשה הטובה בעיניך, אחר שהשדה שנתת לי הוא צדקה, וכן הוספת צדקה וחסד ששמתני מאוכלי שולחנך תחת שכל אנשי שאול היו ראויים למות על פי דרכי המלכים ואיך אזעק שלקחת ממני השדה, ויאמר לו המלך אתה וציבא תחלקו השדה, אע\"פ שהכיר ששיקר ציבא העבד, אבל את דבר המלך אין להשיב, ורק פירש שזאת היתה כוונתו שיחלקו השדה ביניהם, ומפיבושת שכל כך שמח על ביאת מלכו עד שלא יירע בעיניו גם אם ייקח את הכל."
          },
          {
            "hint": "",
            "question": "9. מה נענש דוד על קבלת לשון הרע מציבא?",
            "answer": "על ידי זה נחלקה מלכתו בית דוד בימי רחבעם."
          },
          {
            "hint": "",
            "question": "10. מה מציע המלך לברזילי הגלעדי?",
            "answer": "לבוא עימו לירושלים ותהיה מאכלי שולחני לכבוד, שהרי איש עשיר אתה ואינך צריך לזה, וכל זה כהכרת הטוב על שכלכל את המלך במחניים בברחו מפני אבשלום, וברזילי משיב למלך בן שמונים אנוכי היום ואין כדאי הטורח הזה ואם המלך רוצה בי כדי שאתן לו עצה ותושייה על זה משיב האדע היום בין טוב לרע וגם אין שייך שאהנה מחוש הטעם ולא משאר החושים, ואהיה רק למשא על המלך, הנה כמהם בני יעבור תחתי ועשה לי הטוב בעיניך, ויאמר המלך גם בלא זה יעבור עמי כי רציתי להיטיב לו מצד עצמו, וכל אשר תבחר אעשה לך."
          },
          {
            "hint": "",
            "question": "11. מנין שצריך אדם להתפלל על זיקנתו?",
            "answer": "איתא בתנחומא צריך אדם להתפלל על זיקנתו, שתהיינה עיניו רואות, ורגליו מהלכות, ופיו אוכל, שבזמן שאדם מזקין הכל מסתלק ממנו, ביצחק נאמר ויהי כי זקן יצחק ותכהינה עיניו מראות, וביעקב נאמר ועיני ישראל כבדו מזוקן, וכן מצינו בברזילי הגלעדי שאמר לדוד אם יטעם עבדך את אשר אוכל ואת אשר אשתה."
          },
          {
            "hint": "",
            "question": "12. מדוע התרעמו ישראל על המלך?",
            "answer": "כיון שלא הודיעו להם אנשי יהודה שהולכים להשיב את המלך, והתרעמו משני פנים- אם מצד כבוד המלך שהיו כל ישראל באים לקראתו, אם מצד כבודם, ואנשי יהודה השיבו להם:<br>א. מה שהקדמנו מצד שהמלך בא משבטנו.<br>ב. ואם רציתם שיהיה ברוב עם כבוד מלך, אמרו שהמלך מוחל על כבודו.<br>ג. בסעודה יש נפקא מינה למי שבא ראשון שאוכל הטוב והמובחר, וכן כאשר מחלקים משאת ומתנות שהבא אחרון לא ישיג משאת, אבל פה וכי אכלנו או נשאנו משאות, הנה המלך לפניכם, אנחנו העברנו אותו הירדן ועד לגלגל אתם תעבירוהו מפה והלאה, ובני ישראל השיבו על שלוש טענותיהם, מה שאמרתם שלכם משפט הקדימה מצד הקורבה, עשר ידות לנו במלך, מצד שאנו רוב השבטים ויש לנו עשרה חלקים במלכות ולכם רק אחד ומן הראוי היה שאנחנו הרוב נשיב את המלך."
          }
        ]
      },
      "כ": {
        "": [
          {
            "hint": "",
            "question": "1. מדוע שבע בן בכרי מרד במלך דוד?",
            "answer": "במעמד הויכוח הנ\"ל שהתווכחו יהודה עם ישראל התעורר שבע בן בכרי למרוד, ואמר שהם רוב השבטים, ודוד שייך רק לשבט יהודה, ויתקע בשופר ויאמר אין לנו חלק בדוד היינו במלכות בית דוד, ולא נחלה בבן ישי כי יחזיקו במלכות שהרי אביו לא היה מלך רק הדיוט, ויעל כל איש ישראל אחרי שבע בן בכרי, ואיש יהודה דבקו במלכם."
          },
          {
            "hint": "",
            "question": "2. מדוע שם דוד את עשר פילגשיו בית משמרת צרורות עד יום מותן?",
            "answer": "מפני שהשתמש בהן הדיוט אסורות למלך, ולכן הקדים לעשות דבר זה תיכף בבואו לירושלים, להראות שאבשלום היה לו דין הדיוט הגם שבחרוהו ומשחוהו כל ישראל, כי אין להם כוח למרוד במלכותו ולהמליך מלך אחר, וזה האות כי כן נהג עם שבע בן בכרי ועם המורדים בו עתה, להענישם כמורדים והעם ישמעו וייראו."
          },
          {
            "hint": "",
            "question": "3. מה מצווה דוד את עמשא שר הצבא?",
            "answer": "לאסוף את איש יהודה תוך שלושת ימים לרדוף אחר שבע בן בכרי, ועמשא אחר יותר מן הזמן שקבע לו, ויאמר דוד אל אבישי ולא פנה אל יואב כי כעס עליו על שהרג את אבשלום, ואמר לו לקחת את יואב ושאר הגיבורים ולרדוף תיכף אחר שבע בן בכרי, פן ירע לנו יותר מאבשלום, ואם ישגב באחת הערים הבצורות יהיה לו פנאי למשוך לב ישראל אליו, וצריכים למהר לרדוף אחיו ולהורגו."
          },
          {
            "hint": "",
            "question": "4. כיצד מערים יואב והורג את עמשא?",
            "answer": "הוא לא שם את חרבו כמשפט, אבל חיבר אותה על מותניו בדרך שתיפול החרב בקלות מעצמו, ולכן כאשר נפגשו ועשה עצמו כאילו עומד לנשק לו ואחז בזקנו ועמשא לא הרגיש שעומד לדוקרו, ויכהו אל החומש וישפוך מעיו ארצה, ועמשא מתגולל בדמו בתוך הדרך וכל העם עמדו ולא רצו לעבור על פגר עמשא שהיה מוטל בדרך, ויסב איש את עמשא מן המסילה אל הסדר וישלך עליו בגד, ואז יעברו כל העם אחר יואב."
          },
          {
            "hint": "",
            "question": "5. מה הספיק לעשות שבע בן בכרי והיכן מצאוהו?",
            "answer": "היה עובר בכל שבטי ישראל למשוך אותן אליו, והיה יושב באבלה, ויצורו שם עליו, ורצו להפיל החומה."
          },
          {
            "hint": "",
            "question": "6. מה מציעה האשה החכמה ליואב?",
            "answer": "ראשית היא מבקשת שיקראו ליואב, ותאמר לו שמע דברי אמתך, ויאמר שומע אנוכי, והיא אומרת לו שאנשי העיר שואלים ומתפלאים מדוע באת אליהם, הלא ראוי שידבר אליהם ויודיעם מה חטאם ומה רוצים מהם, והיא ממשיכה מדוע באת להשחית את העיר הלא לא מרדו במלכם ולא פרצו באמונתם כעיר הנידחת, ואנחנו שלמים למלך ומאמינים בה', ואתה מבקש להמית עיר ואם בישראל שלא חטאו למלכם ושלמים באמונתם."
          },
          {
            "hint": "",
            "question": "7. מה משיב יואב לאשה החכמה?",
            "answer": "חלילה חלילה לי אם אבלע ואם אשחית, אבל אין אמת שאתם שלומי אמוני ישראל, כי בכם נמצא ראש המורדים אשר נשא ידו במלך, ואינם שלמים למלכם, ונשא ידו בדוד שהוא צדיק מושל ביראת אלוקים, ואם כן אינם שלמים באמונתם, תנו אותו לבדו ואדע כי כנים דבריך שאתם שלומי אמוני ישראל ואלכה מעל העיר."
          },
          {
            "hint": "",
            "question": "8. מה עושים אנשי העיר?",
            "answer": "ויכרתו את ראש שבע בן בכרי וישליכו אל יואב, ויתקע בשופר ויפוצו מעל העיר איש לאוהליו, ויואב שב ירושלים אל המלך."
          },
          {
            "hint": "",
            "question": "9. קיימא לן סיעה של אנשים שאמרו להם גויים תנו לנו אחד מכם ונהרוג אותו ואם לאו אנו הורגים את כולכם, יהרגו ואל ימסרו להם נפש אחת מישראל- ומאי שנא הכא?",
            "answer": "כתב רש\"י שנינו בתוספתא, אמרה להם הואיל והוא נהרג והם נהרגים, תנוהו להם, אם היה יכול להינצל כגון שהוא מבפנים ואתם מבחוץ, ואתם בסכנה והוא יכול להימלט, אין דוחין נפש מפני נפש להורגו בשביל הצלתכם, אבל עכשיו שגם הוא ייהרג עמכם, הואיל ונהרסו החומות ואין כוח להימלט, מוטב ימות לבדו ואל תמותו עמו, רבי שמעון אומר כך אמרה להם, המורד במלכות בית דוד חייב מיתה."
          },
          {
            "hint": "",
            "question": "10. מדוע מינה דוד את יואב על הצבא?",
            "answer": "כיון שמת עמשא, ויואב הרג את שבע בן בכרי שהיה מורד במלכותו, נתגאה יואב בזה הדבר כנגד דוד כי העם נמשכו אחריו, ולא יכול היה דוד להשיבו ומינהו שוב על כל הצבא ושמר לו עוונו אחר מותו."
          },
          {
            "hint": "",
            "question": "11. למה חזר הכתוב על רשימת השרים הרי נזכרו בפרק ח'?",
            "answer": "כתב הרד\"ק למעלה בפרק ח' כתוב גם כן מספר השרים אשר לו, כשהניח ה' לו מכל המלחמות ואפסו כל בית שאול ומלך על כל ישראל, ספר כל השרים אשר לו, ועתה כאשר שב אל מלכותו שמת אבשלום, ומת שבע בן בכרי שחשב למרוד בו להסיר המלוכה ממנו, ספר גם השרים אשר לו כאילו עתה תחילת מלכותו."
          },
          {
            "hint": "",
            "question": "12. וגם עירא היאירי היה כהן לדוד- לבאר?",
            "answer": "איתא בעירובין דף ס\"ג אמר רבי אבא בר זבצא כל הנותן מתנותיו לכהן אחד מביא רעב לעולם, שנאמר עירא האירי היה כהן לדוד, לדוד הוא דהוה כהן, לכולי עלמא לא, אלא שהיה משגר לו מתנותיו, וכתוב אחריו ויהי רעה בימי דוד."
          }
        ]
      },
      "כא": {
        "": [
          {
            "hint": "",
            "question": "1. ויהי רעב בימי דוד שלוש שנים- מדוע לא שאל באורים ותומים קודם לכן?",
            "answer": "פירש רס\"ג שנה ראשונה חשב מקרה הוא כדרך העולם, שניה חשב כי בעוון פסל מיכה היה וביער כל מה שמצא, וכשהיה רעב בשנה השלישית ידע כי עוון אחר היה וביקש את פני ה' לדעת על מה זה."
          },
          {
            "hint": "",
            "question": "2. מה התשובה שמקבל דוד, מהי?",
            "answer": "כתב רש\"י שענו לו שהרעה בא על עוון שאול שנקבר בהיחבא, ולא נספד לפי כבודו, ועל מה שהיו בית שאול בית הדמים כשהרג את נוב עיר הכהנים המית מהם שבעה מהגבעונים שני חוטבי עצים ושני שואבי מים ושימש וחזן סופר, וכתב מורנו הרב יצחק אברבנאל כי שאול נענש בשלושה עונשים:<br>א. על שלא שמר דבר בגלגל נענש שלא תמשך מלכותו לבניו אחריו.<br>ב. על אשר חמל על אגג נענש שבימיו נקרע מלכותו נקצרו ימיו כדי שימלוך דוד שנמשח תחתיו.<br>ג. על שהרג את כהני ה' אשר בנוב נענש שמת הוא ובניו בחרב ולא נקבר ונספד כראוי , ועל שישראל לא מיחו בידו נהרגו גם רבים מישראל עמו, ועל הריגת הגבעונים לא נפקד בחייו לפי שלא הייתה הריגתם חמורה כל כך, ונפקד אחרי מותו ובבניו הקטנים ובבני פילגשו, ונענשו בני ישראל ברעב על שלא מיחו, ומה שאיחר העונש כ\"ב שנה, הוא ממשפטי ה' העמוקים ומחשבותיו, והמלבי\"ם כתב ששאול לא הסתפק בהריגת הגבעונים בנוב, אלא שפך חמתו על יתר הגבעונים הנמצאים בערי ישראל, וציוה לכלותם או לגרשם מן הארץ, אחרי שחשב עליהם כי ידם עם הכהנים המורדים, הגם שנשבע להם יהושע להחיותם חשב כי הם הפרו ברית במה שמרדו במלך, הגם שלא קמה עצתו, בכל זאת נתנו להפקר ועשו בהם איש הישר בעיניו, והיו לבז ואין מציל, גולים ומגורשים, ואין חונן ומרחם על ענים, וכם בזמן שמלך דוד לא שמו לב לתקן העוות הזה, כי היו בזויים ונקלים בעיניהם, וירע בעיני ה' ויבא רעב על הארץ כל מטה לחם שבר כמו שנשברו האומללים האלה והיו מתי רעב."
          },
          {
            "hint": "",
            "question": "3. דוד מודיע לגבעונים שבסבתם חרה אף ה' בעמו ויהי הרעב האם הסכימו הגבעונים למחול לשאול וביתו?",
            "answer": "הגבעונים הראו בעצמם מידת אכזריות ולא רצו למחול, ובזה הראו שאינם מזרעו של אברהם אבינו, ואינם ראויים לידבק בישראל, ולכן גזר עליהם דוד שלא יבואו בקהל אמר שלשה סימנים באומה זו רחמנים ביישנים גומלי חסדים, מי שיש בו שלושה סימנים הללו ראוי לידבק באומה זו."
          },
          {
            "hint": "",
            "question": "4. במה מוכנים הגבעונים להתרצות?",
            "answer": "ייתן לנו שבעה אנשים מבניו והוקענום לה' בגבעת שאול, ובזה ילמדו העם קל וחומר שאם לבני המלך נעשה משפט חרוץ על שהרעו אותנו כל שכן ליתר העם, ולא רצו לעשות דרך נקמה רק למגדר מלתא ולהסיר המכשלה בל יהיו עוד נרדפים בעתיד, והמלך הסכים, אע\"פ שזה נגד משפט התורה שאין להרוג שניים ביום אחד, ולא יומתו בנים על אבות, וכן מה שתלו נבלתם על העץ, ולא יכלו לעשות זאת רק מדין מלך, שהמלך הורג רבים ביום אחד, ותולה ומניח ימים רבים כדי להטיל אימה."
          },
          {
            "hint": "",
            "question": "5. מה השבועה שנתן המלך ביד הגבעונים?",
            "answer": "איתא ביבמות דף ע\"ט שהעבירות לפני הארון, כל שארון קולטו למיתה, כל שאין ארון קולטו לחיים, ועל מפיבושת בן יהונתן ביקש רחמים שלא יהא הארון קולטו. ונקלטו שני בני רצפה בת איה פילגש שאול וחמשת בני מירב בת שאול, וייתנם ביד הגבעונים ויוקיעום היינו תלאום בהר שבגבעת שאול, ונפלו שבעתם יחד היינו המיתה לפני ארון ה', והיו תלויים מט\"ו בסיון עד י\"ז במרחשון היינו מתחילת קציר חטים עד ניתך מים עליהם."
          },
          {
            "hint": "",
            "question": "6. כתיב לא תלין נבלתו על העץ?",
            "answer": "איתא שם ביבמות אמר ר' יוחנן משום רשב\"י מוטב שתיעקר אות אחת מן התורה ויתקדש שם שמים בפרהסיא, שהיו עוברים ושבים אומרים מה טיבן של אלו, הללו בני מלכים הם ומה עשו, פשטו ידיהם בגרים, אמרו אין לך אומה שראויה להדבק בה כזו, ומה בני מלכים כך בני הדיוטות על אחת כמה וכמה, מיד נתוספו על ישראל מאה וחמישים אלף, שנאמר ויהי לשלמה שבעים אלף נושא סבל ושמונים אלף חוצב בהר, וגדול קידוש השם מחילול השם."
          },
          {
            "hint": "",
            "question": "7. מה עשתה רצפה בת איה?",
            "answer": "לקחה יריעה עבה ופרשה תחת הנתלים, לשבת שם יום ולילה, לשמור התלויים מן החיות והעופות שלא יאכלום, ויוגד לדוד כי דבר גדולה עשתה, ומפני זה נכמרו רחמיו וציוה לקחת עצמותיהן לקוברם יחד עם עצמות שאול ויהונתן, וחז\"ל דרשו שהצדיקה עליה את הדין, ונראה כי רצון האל היה בזה שיהיו מוקעים עד זמן הגשמים, כדי שיוודע כי בעוונם היה עצירת הגשמים, ואחר שגברו אותם נעתר האלוקים לארץ."
          },
          {
            "hint": "",
            "question": "8. כיצד תיקן דוד את עוון שאול?",
            "answer": "ראשית מה שלא נקבר בקבר אבותיו ויקח עצמות שאול ויהונתן בנו מאת בעלי יבש גלעד אשר גנבו אותם מבית שן אשר היו שם ביד הפלישתים ביום הכות פלישתים את שאול בגלבוע, ועל מה שלא נספד כהלכה העבירם בכל שבטי ישראל וכולם התאספו לכבודו להספידו והגם שעבר זמן ההספד ויקברום בקבר קיש אביו, וכיון שראה הקב\"ה שגמלו חסד לשאול כל ישראל ונקמו בגבעונים מבני שאול, מיד נתמלא רחמים, ונתן מטר על הארץ, שנאמר ויעתר אלוקים לארץ אחרי כן."
          },
          {
            "hint": "",
            "question": "9. מה קרה במלחמתו האחרונה של דוד בפלישתים?",
            "answer": "כתוב ויעף דוד כי היה זקן וחלש, ולזה התרחק קצת מעבדיו, ומצאו ישבי אחי גולית מילידי הרפה היא הענקה, והוא חגר חרב חדשה, ומדרך אנשי המלחמה הגיבורים להתאמץ התאמצות יתר בחוגרם חרב חדשה וחשב להכות את דוד שראהו שהוא עייף ויגע, והקב\"ה סבב את לבו של אבישי, שירגיש בדבר והלך אצל דוד ויכה את הפלישתי וימיתהו."
          },
          {
            "hint": "",
            "question": "10. מה נשבעו עבדי דוד?",
            "answer": "שדוד לא יצא עוד למלחמה ולא יכבה את נר ישראל, כי כל ישראל מושגחים ע\"י דוד, וכאלו יכבה נרם אם ימות במלחמה."
          },
          {
            "hint": "",
            "question": "11. כמה גיבורים היו לעורפה ומה עלה בגורלם?",
            "answer": "איתא בסוטה דף מ\"ב הרפה זו עורפה כלתה של נעמי, דרש ובא בשכר ארבע דמעות שהורידה עורפה על חמותה נעמי, זכתה ויצאו ממנה ארבעה גיבורים, ויפלו ביד דוד וביד עבדיו, אמר ר' יצחק משום דכתיב ותנשק עורפה לחמותה ורות דבקה בה, אמר הקב\"ה יבואו בני הנשיקה ויפלו בידי בניה של הדבוקה."
          },
          {
            "hint": "",
            "question": "12. מה התועליות המגיעות לדעת הרלב\"ג?",
            "answer": "א. ראוי לאדם שיעשה מה שיעשה אחר יישוב רב ועצה ראויה, ולא יסמוך על עצתו הנראית לו מתחילת הענין, נלמד מדוד שלא נתיישב באחת מערי יהודה אחר נפילת שאול אם לא שישאל תחילה באורים ותומים ולדעת פי ה', וענהו שישב בחברון.<br>ב. אע\"פ שה' יתברך שליט לעשות אשר יחפוץ בכל מקום ובכל עת, בכל זאת העדיף את חברון לדוד שמשם תצמח לו המלוכה בקלות יותר, ורואים שיש מקומות יותר נאותים שיגיע אל התכלית ממקומות אחרים.<br>ג. ראוי לו לאדם לגמול טוב למי שגמלהו טוב, לזה הושיב דוד את האנשים שהלכו עמו בהיותו נרדף, הושיבם בערי חברון, וגם היה לו תועלת שיהיו קרובים אליו.<br>ד. ראוי לאדם כשיעתיק ממקום למקום שיעתיק אשתו וביתו עמו ובהעתקו, כי זו תועלת לשמור עצמו מהרהור עבירה ולתת לאשתו חוקה מהעונה כדי לשמור אותה מחטא.<br>ה. אין ראוי למלך שישים אצלו ועם חברתו האנשים אשר יתהלכו עמו קודם היותו מלך כי לא תהיה יראתו על פניהם, ויהיה סיבה להקל במלכות.<br>ו. אדם הרוצה להגיע לתכלית מה, ויש דבר המונע מלהגיע לזו התכלית, לא יתעצל מהסרת המונע ההוא בכל דבק, כמו שדוד קרב את אנשי יבש גלעד אע\"פ שהיו מאוהבי בית שאול.<br>ז. המלך זוכה לבניו בממלכתו תמיד, ולזה מלך איש בושת אע\"פ שהיה מפורסם לכל ישראל כי בחר ה' לדוד למלוך על עמו ישראל.<br>ח. אין ראוי לאדם לדחוק השעה ולמהר את הקץ בדברים העתידים לו, אך ראוי שימתין פן ימהר יותר מן הראוי ויסיר ממנו הטובות ההם, ונלמד מדוד שלא השתדל להילחם עם בית שאול להביא אליו המלוכה, ואף כשמלך איש בושת שנתיים קדם שאבנר פתח במלחמה עם אנשי דוד, וגם לקח נקמה מרוצחי איש בושת.<br>ט. יושר לב דוד ושומרי הברית והשבועה שכרת עמו שאול לבלתי ישמיד את שמו, ואע\"פ שהיה שאול רודפו שמר דוד הברית שהיה ביניהם ולא הצר כלל לאיש בושת.<br>י. אין ראוי לאדם שיקל בהריגת האנשים, הלא תראה כי אבנר הקל בהריגת הנערים אשר אמר יקומו וישחקו לפנינו לפני אבנר ויואב, וקרה לו שנהרג על ידי כך.<br>י\"א. ראוי להישמר מהריב והמדון הלא אבנר לא חשב שיצא דבר אחר מזה זולתי המכות שיכו האחד את האחד מהנערים ההם, ונתחדשה מזה המלחמה העצומה עד שלולא תקע יואב בשופר למנוע המלחמה היתה נמשכת עד להשחית.<br>י\"ב. ראוי לאדם שלא ימסור עצמו לסכנות מפני קלות תנועתו, נלמד מעשה אל שלא פחד מאזהרת אבנר אם לא ישוב לאחוריו, ונהרג על ידו ולא הועיל לו קלות רגליו.<br>י\"ג. ראוי לאדם שלא יחזיק במלחמת אחים, נלמד מיואב שאע\"פ שליבו היה חם מדם אחיו עשהאל שהרגו אבנר, תקע בשופר למנוע המלחמה.<br>י\"ד. ראוי לכל אדם שלא יקל מלירא ממה שהוא אפשר שיגיע לו בו רע, נלמד מיואב שאע\"פ שתקע בשופר להפסיק המלחמה לא סמך על לב אבנר, וסיפר הכתוב שהלכו הוא ואנשיו כל הלילה, וכן עשה אבנר ולא סמך על לב יואב.<br>ט\"ו. אם ה' לא ישמור בית שווא עמלו בוניו בו, נלמד מהצלחת דוד ורוע הצלחת איש בושת.<br>ט\"ז. אין ראוי לאדם כשיראה שיגיע לו טוב מה', שיקצר מפני זה בבקשת טוב אחר עמו אשר יתכן לו להשיגו, נלמד מדוד איתר שכרת עמו אבנר ברית ביקש שיביא לו את מיכל אשתו.<br>י\"ז. ברצות ה' דרכי איש גם אויביו ישלים עמו, נלמד מדוד שביקש אבנר לעשות שלום עם דוד והשתדל להשיב לו המלוכה.<br>י\"ח. ראוי שאדם יפחד תמיד על מה שראוי, הלא תראה שאבנר לא פחד מיואב על הרגו את עשהאל אחיו ולא ירא לבוא לחברון, וגם לא שאל מהמלך דוד ישילים ביניהם, וקרה לו שמת בידו, ולזאת הסיבה למדנו שאין ראוי לאדם שיבוא במקום שונאיו, הלא תראה כי יואב שלח לאבנר מלאכים בשם דוד להשיבו לחברון, ובבואו הרגו.<br>י\"ט. ראוי לאדם שהוא נקי מפעולה מגונה שייתכן שיחשבו שמאתו נהיה שיפליג להראות שהוא נקי ממנו, נלמד מדוד שעשה מאמצים גדולים להראות לכל שלא היתה ידו בהמתת אבנר, ואיש בושת.<br>כ'. ראוי למי שירגיש שנתחדשה לו הצלחה, שישתדל שיגיע לו ממנה מה שאפשר מהטוב, ולזה סיפר כשראה דוד כי נשא ה' יתברך ממלכתו בעבור עמו ישראל, וזכה להשגחה נוספת על מה שהיתה לו עד עכשיו, השתדל לקחת נשים ופילגשים לחשובו שהבנים שיוולדו עתה יהיו יותר ראויים למלוכה מהראשונים, וכן היה, כי מהראשונים לא מלך אחד.<br>כ\"א. פרסום הצלחת דוד בכל מלחמותיו להראות שה' יתברך עמו, מפני עשותו הישר בעיני ה', ולזה סיפר כי דוד ואנשיו שרפו את עצבי הגויים אשר הגיעו לידם, כדי ליישיר אנשיו להתנהג בכל עוז בדרכי התורה.<br>כ\"ב. אע\"פ שה' שליט בכל אשר יחפוץ, הנה יבקש במה שיעשוה הסיבות הנאותות כשאפשר לו לזה, ולא יחדש המופתים אם לא כשיבוא לזה הכרח.<br>כ\"ג. פרסים קדושת ארון הנפלאה עד שתכף שיפילו דבר מקדושתו, יגיע ה' יתברך על מידת דרך מופת אלו העונשים הנפלאים כמו שמצאנו בעוזא, ובאנשי בית שמש.<br>כ\"ג. מה שהוא לעבודת ה' יתברך ולכבודו וראוי שיעשה בשמחה ובטוב לבב, כמו שדוד עשה כשהביאו את הארון למקומו.<br>כ\"ד. ראוי לאדם שיחשוד עצמו במנהגי הקדושה אולי אין מנהגו ומחשבותיו באופן מהשלמות אשר יצטרך שיהיו למי שהוא במקום קדוש, ולזה סיפר הכתוב שפחד דוד מארון ה' להביאו אליו לחשדו את עצמו שלא יוכל לנהוג בו בקדושה הראויה, ויקרה לו מזה עונש נפלא כמו שקרה לעוזא, וכשנתבאר לו שברך ה' את בית עובד אדום ואת כל אשר לו בעבור ארון ה'. והרי עובד אדום לא היה יותר שלם ונקי מדוד, אז הסכים דוד להביא את הארון אליו.<br>כ\"ה. מי שיכבד את התורה באופן הראוי וינהג בה בקדושה, תבואהו ברכת ה' יתברך בכל אשר לו, לזה ברך ה' את בית עובד אדום ואת כל אשר לו, כי בודאי הוא הקפיד לנהוג בו מנהג קדושה יתירה ליראתו מפרץ עוזא ובראותו כי גם דוד ירא מהביאו.<br>כ\"ו. בזמן היתר במות הותרה העבודה בזר, ועל כן דוד העלה עולות לפני ה' וזבח שלמים ואח\"כ ברך העם בשם ה' צבאות בעת העלאת הארון מבית עובד אדום.<br>כ\"ז. אין השמחה הראויה בעבודת ה' יתברך בזביחת שלמים למלא בטנו, אבל ראוי לשמח בו כל הצריכים, לזה ציוותה התורה לשמח בחגנו את העניים והם הלוי הגר היום והאלמנה, ולזה נתן דוד לכל ישראל מהזבחים.<br>כ\"ח. היותר גדול באנשים ראוי שיהיה שפל בעיניו מאוד לפני ה' יתברך, במה שדוד היה מפזז ומכרכרלפני ה' להראות עוצם שמחתו לעבודת ה' יתברך, ולפי שגינתה אותו מיכל על התנהגות זו מנע ה' ממנה פרי הבטן.<br>כ\"ט. אין ראוי לנביא שישפוט בדברים על צד האומד והמחשבה, אלא ראוי שימתין שתבוא אליו הנבואה מאת ה', ולא כמו נתן הנביא שאמר לדוד על צד האומד שהוא יכול לבנות את בית ה' ואח\"כ נתחרט כשאמר לו ה' בנבואת הלילה בהפך.<br>ל'. במשכן שילה לא נבנה בית לארון ה' אע\"פ שהיה שם בנין כתלים אבל לא היה מקורה מלמעלה רק היה עליו אוהל מלמעלה.<br>ל\"א. הדברים הנעשים לפרסם גדולת ה' יתעלה ראוי שיעשו על יד מי שהוא גדול יותר בעיני אנשים, כי בזה תתיישר יותר ההגדלה וההאדרה לה' יתברך, ולכן דוד שלקחו ה' מאחרי הצאן למלוך על ישראל לא הסכים ה' יתעלה שיהיה נבנה בית המקדש על ידו, כי הוא בא להעיד על גדולת ה' יתברך, ולזה בחר בשלמה שהיה בן מלך מלידה ומבטן ומהריון, ועוד נכללה סיבה אחרת שלא היה מן הראוי שדוד יבנה הבית כי דמים רבים שפך כדאיתא בדברי הימים, ואולם שלמה היה ראוי לזה מפני שכל ימיו היה לו לשלום.<br>ל\"ב. מלכות בית דוד לא תכלה ותפסק בפסק עולמי אבל תשאר נצחית, אע\"פ שתפסיק זמן מה, לזה אמר וחסדי לא יסור ממנו כאשר הסירותי מעם שאול.<br>ל\"ג. כדי שיהיה המקבל ראוי ליעוד הנצחי על זה התעורר דוד להתפלל אל ה' יתברך שיתקיים לו הייעוד המובטח לעד.<br>ל\"ד. טובה תכונת דוד שלא נלחם עם הגויים עבור הממון, רק להעלות התורה האמיתית ולהכניע החולקים עליה, ולזה תמצא שדוד מחלק מהשלל או נותן אותו לקופת הקדש.<br>ל\"ה. אין ראוי לאדם ליתן ממשלה לבניו בחייו, הלא תראה מה שקרה לדוד מפני שעשה בניו שרים, כי לולא זה לא היה חוטא אמנון באחותו ולא מרד אבשלום, ולא אדוניהו.<br>ל\"ו. אין ראוי לאדם לפנות אל התענוגים בעת היות חבירו בצער, הלא תראה את אוריה החתי לא הסכים ללכת לביתו לשכב עם אשתו מפני היות יואב וכל ישראל בצער, וראה ברעה שפקדה את דוד ביתתו אז לעצמו התענוגים עד שחשק בבת שבע עם ידיעתו שהיא אשת איש ובא עליה ותהר לו, וזה היה סיבה שהוסיף פשע על חטאתו והשתדל שימות אוריה בחרב בני עמון כשראה שלא נשלחם לו מה שחשב שיבוא שישכב עם אשתו, בדרך שיתכסה קלון דוד.<br>ל\"ז. קיום ייעודי ה' אשר יעד לדוד על חטא אשת אוריה החתי, הוא לקח אשה אחת ואבשלום לקח ממנו עשר פילגשים לעיני כל ישראל, הוא המית את אוריה ומתו מבניו ארבעה- אמנון, אבשלום, אדוניהו, והבן הנולד אז לבת שבע.<br>ל\"ח. אף על פי שגזר ה' יתברך להביא רע מה, אין ראוי לאדם להימנע מלהתפלל לה' להעביר הרעה ההיא, כי חנון ה' וניחם על הרעה.<br>ל\"ט. אין ראוי לצום ולהתפלל על הריגה אחר שכבר הגיעה.<br>מ'. שלמה נבחר מבטן ומהריון, ולזה נקרא שמו מאת ה' ידידיה, להורות שה' יתברך אהבו.<br>מ\"א. ראוי לכל אדם שיימנע מעצת היועצים הרעים ומהפעילות המגונות, הלא תראה מה קרה לאמנון מפני שמעו לעצת יונדב.<br>מ\"ב. זרע יפת תואר אשר יהיה מהביאה הראשונה שנבעלה בגיותה אינו מיוחס לאב כלל, לכן תמר לא היתה אסורה לאמנון.<br>מ\"ג. ענין השנאה יוכר לנו כשלא ידבר עם שונאו מרע ועד טוב, ודי בשלשה כדי להכיר זאת, ככתוב ברוצח בשגגה והוא לא שונא לו מתמול שלשום.<br>מ\"ד. ראוי לאדם שיתיישב במה שנשאל ממנו אם אפשר שיקרה ממנו נזק קודם הסכימו לדבר השאלה, הלא תראה בדוד בעבור שלא התיישב על מה ששאל ממנו אבשלום שילך אתו אמנון נתן לו את שאלתו, והיה זה סיבה להמתת אמנון.<br>מ\"ה. אין ראוי לבקש דבר מאיש אם מבואר שלא ייתן בקשתו.<br>מ\"ו. ראוי להשתדל עבור הצלת הזולת ולבוא בדרך משל אל המלך כמו שעשה יואב עם האשה החכמה ועזר בזה להשיב את אבשלום הביתה.<br>מ\"ז. יש מין נזירות עולם שיגלח שערו משנה לשנה כמו שנראה מענין אבשלום.<br>מ\"ח. אין היופי עדות של יושר הלב ולא יושר הדברים, כי לפעמים יעשה האדם על דרך התחבולה כדמצינו באבשלום.<br>מ\"ט. אין ראוי שיתרשל האדם מקחת עצה מפני הפלגת רוע המקרים אשר יקרו לו, ולזה תמצא שהתנהג דוד בחוכמה נפלאה בכל זה העניין בברחו מפני אבשלום בנו.<br>נ'. גם בעת הרעה על הצדיק לא יעזבנו ה' יתברך ביד הרשע, ולא יסיר ההשגחה ממנו לגמרי, הלא תראה כי אם היות דוד נרדף הוכנה הצלתו ע\"י אשה בבחורים שהיו שם בני בנימין שהיה ראוי שישנאו את דוד, והיא החביאה את אחימעץ ויהונתן באופן שהשלימו המבוקש כדי שיוכל דוד להימלט, ורבים נשאו לו מנחה ולעם אשר עמו, כי לא יגרע ה' מצדיק עיניו.<br>נ\"א. עוצם בטחון דוד בה' יתברך עד שציווה ליואב ואבישי וכל אנשי המלחמה שיחמלו על הנער אבשלום ולא ימיתוהו, להישענו שכבר ינוצח אבשלום וצבא ישראל אשר עמו מפני רדפם אותו על לא חמס בכפו.<br>נ\"ב. אין ראוי לאדם טוב לבשר בשורה לגדול שלא ישמח בה, ולזה הרחיק יואב את אחימעץ מלבשר למלך דוד על הריגת אבשלום.<br>נ\"ג. ראוי לאדם שיתנהג בחוכמה גם בעת האבל והצער, ולא יסיר ממנו הצער טוב העצה הלא תראה תכף שהרגיש דוד מה שיקרה לו מהנזק אם יראה לעבדיו שהוא דואג ומיצר על מיתת אבשלום, ולזאת הסיבה קם וישב בשער המלך להראות שאינו מיצר על מיתתו.<br>נ\"ד. בענין שובו למלכותו התנהג דוד בחוכמה נפלאה, ושלח לבקש בדברי שלום ואהבה ואחווה מהיותר קרובים אליו שישתדלו בהשבתו, כדי שלא יראו שיהיה בלבו עליהם על אשר מרדו בו ומשחו אבשלום עליהם למלך, ושלח להם דברי שלום ואף לעמשא הציע לו ונשבע לו שיהיה שר הצבא במקום יואב.<br>נ\"ה. ראוי להתרחק מלקבל לשון הרע, הלא תראה הלשון הרע שסיפר ציבא על מפיבושת, ענש דוד למפיבושת ונתן לעבדו את השדה אשר היה לשאול, וכאשר נתברר שיקרות הדברים ההם, הוכרח להשאיר מהעונש ההוא קצתם משני ההטבות שהיטיב עמו ציבא בעת היותו נרדף, וחז\"ל אמרו שדוד נענש על זה שנחלקה מלכותו בימי רחבעם בינו לבין ירבעם.<br>נ\"ו. ראוי למקבל הטובה שיגמול למיטיב על הטבתו.<br>נ\"ז. ראוי לכל אדם להיות מפחד תמיד כשיש לו סיבה טובה לזה שיכול להגיע לו נזק ואפילו מקרובו הלא תראה את עמשא שהיה עליו להיזהר ולפחד מיואב שימיתהו כדי שלא ירד מגדולתו, והוא לא נשמר מזה, ויואב הרגום.<br>נ\"ח. אין ראוי שימסרו נפשם להריגה בני העיר בעבור הצלת נפש אחת מישראל, כשהיה האיש ההוא מחויב מיתה כשבע בן בכרי שהיה מורד במלכות.<br>נ\"ט. יותר נענש שאול על הריגת הגבעונים ממה שנענש על הריגת נוב עיר הכהנים, וזאת לשתי סיבות: האחת כי מי שיסתבך בזאת התכונה הפחותה לרדוף השפלים, ימצאו לו תמיד, כי אין בשער עזרתם, והשניה כי בהריגת הכהנים אשר בנוב היה שאול כלי להשלים מה שייעד ה' יתברך מהרע לבית עלי, ולזה לא מצאנו כשזכר חטאת שאול שיזכיר זה החטא."
          }
        ]
      },
      "כב": {
        "": [
          {
            "hint": "",
            "question": "1. מתי חיבר דוד את השירה הזאת?",
            "answer": "כתב רש\"י לעת זקנותו שניצול מכל התלאות ועבדיו מנעוהו מלרדת למלחמה אז כתב את השירה הזאת ביום הציל ה' אותו מכף כל אויביו ומכף שאול, הלא שאול בכלל היה, אלא שהיה אויבו ורודפו יותר מכולם."
          }
        ]
      },
      "כג": {
        "": [
          {
            "hint": "",
            "question": "1. אלו דברי דוד האחרונים על מה מדובר?",
            "answer": "כתב המלבי\"ם אחר שסידר סדר תהילים לעת זיקנותו חתם בו שמו להודיע מי חיברו, ועל מי חיברו, ובאיזה מדרגה באו הדברים בו, אם מדרך השכל אם מרוח הקודש והוסיף בו נבואה עתידה על עניין מלכותו."
          },
          {
            "hint": "",
            "question": "2. מדוע קיבץ ואסף דוד את כל תהילותיו בספר מיוחד?",
            "answer": "עשה זאת לצורך הנהגת המתבודד, שישפוך שיחו לפני ה' על כל הפרטים שיצרך איש בימי חלדו, ימצא מזמור או תפילה יתפלל בה, ויש בה סגולות נפלאות כי חיברה ברוח הקודש."
          },
          {
            "hint": "",
            "question": "3. איזה עניינים כוללים הזמירות בספר תהילים?",
            "answer": "א. זמירות שאמר על עצמו ובתוכם ממה ששר קודם שנמשח בהיותו רועה צאן שעל זה אמר נאם דוד בן ישי.<br>ב. זמירות שאמר אחר שנמשח, ואחרי שמלך מצד ענייני מלכותו, בין בהיותו נרדף בין בהיותו מצליח במלכות, ועל זה אמר נאם הגבר הוקם על להיות משיח אלוקי יעקב.<br>ג. זמירות שחיבר לצורך כלל ישראל, אם ספור נפלאות קל, אם תפילות או מהללים עבור העם בכלל, ועל זה אמר נעים זמירות ישראל."
          },
          {
            "hint": "",
            "question": "4. רוח ה' דבר בי ומילתו על לשוני- לבאר?",
            "answer": "הודיע כי כל הזמירות נאמרו ברוח ה' אשר עליו, ויען שרוח האלוקי יחול על המשורר בשתי דרגות, אם רק לעוררו בכוח אלוקי על עניין השיר, והמילות והמליצה ידבר המליץ שכלו, או שגם המילות והמליצה יהיה ברוח ה', אמר כי שניהם היה מהופעה אלוקית."
          },
          {
            "hint": "",
            "question": "5. מה הנבואה העתידה לימות המשיח שאמר דוד על מלכות זרעו?",
            "answer": "שעתיד לעמוד מושל באדם, שיהיה למשיח שתי מדרגות:<br>א. שישמול באדם בכלל, שכל בני אדם ישמעו אליו.<br>ב. שיהיה צדיק מושל יראת אלוקים, שמצד שינוח עליו רוח דעת ויראת אלוקים, ימשול על עצמו לעמוד בצדקתו, ובכוח זה שימשול על עצמו ימשול על האדם בכלל, ובאופן שיראת אלוקים היא תהיה מושלת אז."
          },
          {
            "hint": "",
            "question": "6. מה החילוק בין מלכות המשיח למלכות העולם?",
            "answer": "מלכות העולם תקום כמו זריחת השמש, שבעלות השחר כהה אורו וכן תוסיף עד נכון היום, ובדוגמת זה עמדה גם מלכות דוד, שהתנוצצה מעט מעט בהדרגה, לא כן מלכות העתיד שפתאום יזרח השמש ויהיה אור גדול ועל זה אמר כאור בוקר יזרח השמש, שלא יעלה השמש בהדרגלה על האופק, רק פתאום יזרח בצהריים, ורוצה לומר שהמשיח תיכף בעומדו ימשול ממשל רב ומלכות עולם, להמשיל היראה ולא תכסהו שום עננה- בוקר ולא עבים, ולא כמו שהיה למלכות דוד ומלכויות העולם שפעמים תכסהו עננה."
          },
          {
            "hint": "",
            "question": "7. מנגוה ממטר דשא מארץ- לבאר?",
            "answer": "כמו מנוגה השמש וממטר השמים, אשר משניהם יחד באה הסיבה להצמיח דשא מן הארץ, כן צדיק אחד מושל, לא יוכל להמשיל היראה אם המושל חבירו עומד נגדו ומוחה בידו, רק עם בעוד ימשול הוא ולא תסור ממנו הממשלה אף לאחר מותו."
          },
          {
            "hint": "",
            "question": "8. וכיצד תהיה התמדת מלכות המשיח?",
            "answer": "לא יכסהו שום ענן ולא תבטל מלכותו בשום פעם ברית עולם שם לי שלא יופסק בשום פעם, רק יהיה ערוכה ושמורה ולא יתקוממו העכו\"ם כנגדה רק ה' יהיה למלך וימלא כל ישע וכל חפץ בית דוד, אם ישע הנפש ואם חפתיו העולמיים."
          },
          {
            "hint": "",
            "question": "9. למה המשיל מלכות הרשעה?",
            "answer": "הרי הם כקוץ מונד אנה ואנה למתקרבים אליו ונקבם בקוציו ויזיקו להם, ועוד המשילם לקוץ שאינו עושה פרי, רק משחיתים הכל וכלם נדים מהם, ורמז למלכות ירבעם וחבריו."
          },
          {
            "hint": "",
            "question": "10. כיצד צריך לכלות ברשעים?",
            "answer": "צריך ללבוש שיריון ברזל שלא יוכלו להרע לו, וימלא ידו בכלי נשק להכריתו מן המקום שהם צומחים, וצריך האדם לכלותם בעצמו אם יוכל, או ע\"י אחרים כמו שעושים לקוץ עם החנית, או שיתפלל עליהם שיכלו ויסופר במקומם כמו לקוצים שישרפום כך לרשעים אין תקנה רק שריפה בגיהנום, וזה מה שכתוב ואיש יגע בהם ימלא ברזל ועץ חנית, ובאש שרוף ישרפו בשבת."
          },
          {
            "hint": "",
            "question": "11. מי היו שלושת הגיבורים סביב דוד לעת זקנתו כשתש כוחו?",
            "answer": "ראש הגיבורים היה עדינו העצני והוא היה יושב עד דוד בישיבת החוכמה והוא היה ראש בנוי בחוכמה וגבורה, ובשעה שהיה עוסק בתורה היה מעדן עצמו כתולעת ובשעה שהיה יוצא למלחמה היה מקשה עצמו כעץ, והיה הורג שמונה מאות חלל בפעם אחת, ואף כי נתייגע בהורגו הרג רב, מכל מקום חזר ללמוד בסמוך לזה, והשני אלעזר בן דוד והשלישי שמה בן אגא הררי, והם שמרו על דוד שלא יבוא מי ויכנו נפש."
          },
          {
            "hint": "",
            "question": "12. בדברי הימים חשב עוד גיבורים בנוסף אלה ומדוע לא חשבם כאן?",
            "answer": "תירץ מורנו הרב יצחק אברבנאל ששם חשב אלו שהתחזקו עמו במלכותו, וכאן חישב רק הגיבורים שהתמידו להיות עמו בכל מלחמותיו."
          },
          {
            "hint": "",
            "question": "13. מי הגיבורים שהביאו מים לדוד דרך מחנה פלישתים מבור בית לחם?",
            "answer": "הימים היו קציר ודוד התאווה למים קרים מפני החום, ואולי במצודה שהיה שם לא היו מים טובים, והלכו שלושת הגיבורים ועשו גבורה עצומה בלכתם דרך מחנה פלישתים ולשאיבת המים ביד חזקה ובחזרתם לוחמים והמים בידם, והיו אלה שלושה גיבורים אחרים בראשם עמד אבישי ואחי יואב, ובניהו בן יהוידע, ועשהאל אחי יואב."
          },
          {
            "hint": "",
            "question": "14. מדוע לא רצה דוד לשתות המים?",
            "answer": "כיון שלא רצה שההשתדלות הגדולה הזאת שעשו אלו הגיבורים יהיה בעבור דבר קטן, רק לתכלית מעולה ונכבדת, להסיך אותם על מזבח ה', וכתב הרלב\"ג דלא מצינו מקום יותר ראוי לזה הניסוך מחג הסוכות לשלש סיבות:<br>א. כי ה' יתברך בחר אז שייקחו מהצמחים הגדלים על המים, כאומרו וענף עץ עבות וערבי נחל.<br>ב. כי אז ראוי לבקש המים מה' יתברך, וכמו שמקריבים העומר בפסח לבקש ברכת הקציר, והביכורים בעצרת לבקש ברכת פירות האילן, כן יקרבו המים בחג הסוכות לבקש מה' יתברך ברכת הגשמים, כי אז יבוא עת הזריעה ויצטרכו לגשמים.<br>ג. כי שם לבד תמצא ההערה בתורה על ריבוי הנסכים, הנה ראוי שיהיו אלו הנסכים בחג הסוכות בזה האופן."
          },
          {
            "hint": "",
            "question": "15. מה היו שלושת הגבורות העצומות שהראה בניהו בן יהוידע?",
            "answer": "כתב שם א. היכה את אריאל מואב- המגדל החזק ייקרא אריאל, ולזה נקרא בית המקדש אריאל והוא היכה אנשי המגדלים החזקים ההם שהיו במואב.<br>ב. היכה את הארי בתוך הבור ביום השלג- שאם היות כוחו אז חלוש מצד תגברת הקור והיה גם כן בתוך הבור ששם ישלוט הקור יותר לקרירות המקום ההוא, ולא היה לו לאחיה מנוס שלא ישחית האחד את האחר, בכל זאת ירד בניהן בן יהוידע ולא ירא שיזיקוהו הארי בירידתו שם, והיכה הארי לרוב גבורתו.<br>ג. היכה איש מצרי שבידו חנית והוא היכהו בשבט, ויגזול החנית מיד המצרי ויהרגהו בחניתו."
          },
          {
            "hint": "",
            "question": "16. איזה תפקיד נתן דוד לבניהו בן יהוידע?",
            "answer": "כתוב בפסוק וישימהו על משמעתו, וכתב הרלב\"ג ששם אותו לאחד המשרתים הסרים אל משמעתו."
          }
        ]
      },
      "כד": {
        "": [
          {
            "hint": "",
            "question": "1. מדוע היה חרון אף על ישראל בשנית?",
            "answer": "כתב מורנו הרב יצחק אברבנאל שהחרון אף היה על שמרדו על מלכות בית דוד והלכו אחר שבע בן בכרי, שבזה רצו לפרוק עול מלכות שמים מעליהם, ומענין זה בא להם העונש בזה הדבר עצמו, שעלה על לב דוד שלבם רחק ממנו, ולא יעזרוהו בעת מלחמה, וזה שכתוב ויסח השטן את דוד בהם, כאילו הטיל קצת שנאה ביניהם, שלא האמין להם דוד כמקודם ומזה גזר לאמור לך מנה את ישראל ויהודה, שלא היה תכלית כוונתו לפקוד את העם לדעת סכומם, רק למנותם לדעת אם ימסרו מהם בשעת מלחמה, וה' לא הטה את לב דוד שלא יאמין לשוא הצנעה."
          },
          {
            "hint": "",
            "question": "2. מה החטא במנין העם?",
            "answer": "לדעת מורנו הרב יצחק אברבנאל והרלב\"ג החטא הוא ששם בזרועו מבטחו ועל רוב עמו, והמלבי\"ם כתב שהתורה מעיד שהמנין הוא סיבה אל ביאת הנגף וזה מג' פנים:<br>א. אם מצד עין הרע של בעלי הנפש הקנאי שיוצאים אדים ארסיים על המוכן להתפעל מהם עד שימיתו אנשים העלולים לכך, כאשר ימית האפעה בהבטתו.<br>ב. אם מצד שאין הברכה שורה אלא על דבר הסמוי מן העין, ודרכי ההשגחה כולם הם ניסים נסתרים לא גויים, שה' לא ישדד המערכה בפרסום, רק בהסתר, ולכן כל עוד שאינם נמנים יפרו וירבו בדרך ניסיי.<br>ג. כל עוד שהעם מתאחדים הם כולם כאיש אחד. זכות הרבים גדול מאוד, אבל כשמונים אותם אז יתחשב כל איש ואיש לבדו, יחופשו עוונותיו ואז יהיה בהם נגף."
          },
          {
            "hint": "",
            "question": "3. מהם ארבעה לשונות הנרדפים שבאו על ענין המניין?",
            "answer": "בשלוש לשונות השתמש פה לך מנה את ישראל, ופקדו את העם, וידעתי את מספר העם, שהם מנה, פקד, ספר, ועוד איתא לשון רביעי נשוא את ראש בני גרשון, וכתב המלבי\"ם:<br>א. לספור בא על הספירה עצמה, שסופר אחד שניים שלוש, כמו וספרה לה שבעת ימים, וספרתם ממחרת השבת, שעל זה לא יצדק רק לשון ספירה שסופר הימים, או האנשים וכיו\"ב.<br>ב. ופעל פקוד בא על סכום המניין אחר שספר הפרטים ויאמר סך הכל כך וכך, וירמוז גם אל תכלית הספירה, למשל מלך הסופר חיילותיו לדעת סכומם, ולפי זה הוא פוקד על עניינים מי ילך למלחמה, וכמה ילכו.<br>ג. פעל מנה בא גם על דבר שכבר ידוע מספרו ומונה לדעת אם לא חסר ממנו ממה שהיה כמו שמנה את בנ\"י כמה פעמים.<br>ד. פעל נשא בא על הפקידה שיש בו נשיאות וחשיבות."
          },
          {
            "hint": "",
            "question": "4. מדוע השתמש יואב בשלוש הלשונות מנה ספור פקוד בדברו על המלך?",
            "answer": " כדי לגלות מה הייתה כוונת דוד בזה ואופן חטאו בדבר זה כדי למונעו מזה ודוד כפה עליו למנות העם, וכוונת דוד הייתה לספור כל איש ואיש מבני החיל למען לא ייפקד איש ביום קרב, וגם רצה לספור הפחותים מבן עשרים שנה, כדי לדעת את העתודה של הלוחמים כשיגיעו לגיל עשרים, ויואב החל למנות את הפחותים מעשרים שנה ולא כלה למנותם כי עלה הקצף, וחזר מזה, ומבואר כי שלושת הדעות הנזכרות למעלה, אם עין הרע מה שספר ומנה הפרטים אם שאין הברכה שורה בדבר המנוי, אחר שמנה גם הפחותים מבן עשרים שנה, אם במה שהפרידם שלא הייתה כוונתו לדעת הכולל כי אם הפרטים, ובזה היה מציאות לנגף, וכדברי רבותינו בברכות דף ס\"ב דטעה בדבר שאפילו התינוקות יודעים אותו, במה שלא נתן כופר נפשם, ועל זה השיב יואב שאין זה ראוי אם מצד הנזק שעל זה אמר ויוסף ה' אלוקיך אל העם כהם וכהם מאה פעמים וזה יזיק לברכה והריבוי אם מצד עין הרע מאם מצד שאין הברכה שורה בדבר המנוי, ואם מצד שאין בדבר שום צורך, כי זה טעות המחשבה שלא ישמעו בקולך ללכת לצבא בעת הצורך, כי כולם עבדיך וישמעו בקולך בעת הצורך."
          },
          {
            "hint": "",
            "question": "5. מדוע ויך לב דוד אותו?",
            "answer": "המה לבו וחרד על אשר ציוה למנות העם, ובדברי הימים כתוב שה' הכה את ישראל היינו שכבר התחיל איזה מכה וחולי וע\"י כך התחרט דוד, ויאמר דוד אל ה' חטאתי מאוד אשר עשיתי במעשה ובשכל, שעל הטעות במעשה אמר חטאתי, ועל הטעות בשכל אמר העבר את העוון על עוות השכל, וביקש ועתה ה' העבר נא את עוון עבדך כי נסכלת מאוד- לשון סכלות."
          },
          {
            "hint": "",
            "question": "6. מה משיב ה' לדוד ע\"י גד הנביא?",
            "answer": "דעה שצריכים להיענש בשלוש עונשים- רעב, חרב ודבר, ורק ע\"י שתבחר אתה את עונשך כמקבל עליו הייסורים באהבה מרצון לבו, יהיה די באחד מהם, והודיעו לו כי הרעב יהיה שבע שנים והחרב שלושה חודשים, והדבר שלושת ימים, ודוד ראה כי עונש הרעב הוא עונש טבעי כי תלוי כי בידי אדם, והחרב הוא עונש בחיריי והדבר הוא עונש השגחיי, ולכן בחר בדבר כי רבו רחמי ה', ויאמר דוד אל גד צר לי מאוד כי שלושתם קשים נפלה נא ביד ה' זו הדבר כי רבים רחמיו וביד אדם אלא אפולה- כי בעבור הרעב יצטרכו גם לבני אדם, והמה לו ירחמו."
          },
          {
            "hint": "",
            "question": "7. כמה זמן היכה ה' את בני ישראל בדבר?",
            "answer": "כתוב בפסוק ויתן ה' דבר בישראל מהבוקר ועת עת מועד, ופליגי במסכת ברכות דף ס\"ב אמר שמואל מזמן שחיטת התמיד עד זריקת דמו, ור\"י אומר עד חצות, ונפלו שבעים אלף מישראל, לדעת שמואל הגזירה הייתה לכלות הכל, כי אם בשעה נפלו שבעים אלף בו\"ג שעות היו נופלים יותר ממניין יואב, ולדעת ר\"י הגזרה היתה רק על הנמנים מבני ישראל כחשבון שנתן יואב שמונה מאות אלף, וכשנפלו בשש שעות שבעים אלף היו עתידים לנפול בג' ימים כסך זה."
          },
          {
            "hint": "",
            "question": "8. וישלח ידו המלאך להשחית את ירושלים ומדוע ניחם ה' ואמר למלאך הרף ידך?",
            "answer": "יד ה' היא מלאך המשחית שהגיע אל עיר ציון היא עיר דוד והיה נוגע גם בדוד בהכרח כיון שניתן למשחית אינו מבחין בין צדיק לרשע, ובזכות תפילת דוד ניחם ה' ואמר למלאך שירף ידו ולא ישחית, והיה זה במקום המקדש והיה זה סימן לדוד שאם זהו מקום המקדש כי שם ראוי שיהיה מקום העבודה והתפילה- והוא גורן ארונה."
          },
          {
            "hint": "",
            "question": "9. מה התפלל דוד?",
            "answer": "אנוכי חטאתי ואנוכי העוויתי ואלה הצאן מה עשו, תהי נא ידך בי ובבית אבי, ולמה יעניש העם בעבורי, ויבוא גד אל דוד ביום ההוא ויאמר לו הקם לה' מזבח בגורן ארונה היבוסי, כי המלאך המשחית אחר שלא עשה עוד את שליחותו הקודמת, היה מוכן כדי להגיע הנבואה אל גד, והיה מוכן לנס שתרד אש מן השמים על המזבח, והמשחית עצמו הכין את הרפואה במה ירפא להם, על דרך מחצתי ואני ארפא ימחץ וידיו תרפינה, במה שמוחץ בו מרפא."
          },
          {
            "hint": "",
            "question": "10. מה עשה ארונה ומי היה?",
            "answer": "ארונה היה מלך היבוסי אשר נתן מס למלך אחר שכבשוהו והשאירו בחיים וכאשר ראה את יד המלאך המשחית התחבא כמבואר בדברי הימים, כעין חבי כמעט רגע עד יעבור זעם, רק השקיף בעדך החלון וראה את דוד המלך ולזה יצא וישתחו למלך אפיים ארצה, ויאמר מדוע בא אדוני המלך אל עבדו, ויאמר דוד לקנות ממך את הגורן לבנות מזבח לה' ותעצר המגיפה מעל העם, והנה ארונה רצה לתת במתנה את השדה והגורן, ודוד לא רצה לקבלם כי אם במחיר, וזה היבוסי לא היה מן שבע האומות, אלא מפלישתים מזרע אבימלך, והיה מותר להניחם בארץ כיון שקיבלו עליהם שלא לעבוד ע\"ז ושאר מצוות שהוזהרו עליהם בני נוח."
          },
          {
            "hint": "",
            "question": "11. כמה שילם דוד לארונה? ומדוע נבחר מקום זה למקום המקדש?",
            "answer": "דוד גבה חמישים שקלים מכל שבט הרי שש מאות שקלים, וי\"א מקום המזבח לבד בחמישים והשדה כולה בשש מאות, והטעם לזה כי כשראה שירדה אש על המזבח הבין שנבחר המקום לבית הבחירה, וקנה גם המקום סביבו בשש מאות שקל זהב, ונסתבר מן המגפה הזאת שמצא דוד מקום לה' ומאז החל להכין בנין הבית, ופסקו מלחמות האויבים, ונתקיימה נבואת נתן, וראו כולם כי עין ה' אל יראיו."
          },
          {
            "hint": "",
            "question": "12. מה התועליות המגיעות לדעת הרלב\"ג?",
            "answer": "א. ראוי למקבל טובה ליתן תודה לנותן וכל שכן אם ה' היה הנותן והמיטיב, ובנתינת התודה מיישיר אמונתו לה' שכל הטובות ממנו, ולזה תמצא שדוד הודה באופן פרטי על כל טובה וטובה שה' גמל עמו, ואח\"כ נתן תודה בכללות על כל הטובות יחד, בשירת דוד.<br>ב. הרעות שה' יתברך יחדש לא יתחדשו כי אם מצד שהוא ישע לאוהביו, ולהצילם מאויביהם ולדחותם מעליהם כמו שידחה בעל חי בעל קרניים בקרניו את אויביו מעליו.<br>ג. התפילה שתהא נשמעת צריך שיהיה המתפלל מסדר משבחי ה' יתברך כפי מה שתגיעהו השגתו כפי מה שאפשר כי אז הוא דבק בה', ותהיה תפילתו נשמעת מפני הדבקות האלוקית בו, וזהו אומרו מהולל אקרא ה' ואל אלוקי אשווע.<br>ד. מה שיחדש הקב\"ה ע\"י ההשגחה הפרטית, יהיה מתחדש ע\"י מלאך ישולח מאיתו על זה, שנאמר וירכב על כרוב ויעף.<br>ה. מי שרוצה שישיג מבוקשו מנצוח אויביו ראוי שישתדל בזה אף בהיותו קשה יום וראוי שינוצח, וזה שאמר דוד יקדמוני ביום אידי ויהי ה' למשען לי, הם התחכמו להרע לי בעת היותי נכון לקבל הרע, לולי ה' שהיה לי.<br>ו. ההשגחה הפרטית מה' יתברך תדבק באדם מצד שומרו דרכי ה' יתברך, והתנהגתו בתורתו והתבונן בה תמיד, ועל זה אמר דוד גמלני ה' כצדקתי כבור ידי ישיב לי, כי שמרתי דרכי ה' ולא רשעתי מאלוקי, כי כל משפטיו לנגדי וחוקותיו לא אסור ממנה.<br>ז. להסיר הספק למה נענש שאול יותר מדוד אם היות חטא דוד יותר עצום הרבה מחטא שאול, כי דוד היה הולך בכל דרכיו בדרכי ה' יתברך, אלא שלא יכול לנצח יצרו בענין בת שבע, אולם חטא שאול היה נגד ה', מפני שאר התכונות שראינו לשאול שלא היו מתיישרות אל היושר והחסידות, ולזה היה חושב להתנצל לשמואל בדברי שקר, ואולם דוד הודה תכף ואמר חטאתי לה', ולזה אמר עם חסיד תתחסד, ועם גבר תמים תתמם וגומר.<br>ח. דרכי ה' הם תמימות בתכלית מה שאפשר, וכן תורתו שאין בה דבר ללא תועלת, ומה שיקרה רע מהם בקצת העתים לאדם, הערים ה' יתברך להשלים מה שחסר מזה ששם האדם בעל בחירה ורצון, ולזה ייתכן שינצל האדם בעל הבחירה בבוחרו בטוב ולא יבוא אליו הרע הבא במקרה, כי דבר ה' ויהיה לו למגן מהרעות ההם, כי הוא לבדו אפשר שיהיה מגן לכל החוסים בו.<br>ט. כפי חוזק דבקות ההשגחה באדם כן תשועתו מהרע אל הטוב בקלות, כאילו קפץ ודלג אליו כמו שעשה ה' יתברך מהמטה נחש על דרך מופת, כן יביא הטוב בקלות לאוהביו.<br>י'. ה' יתברך נתן המלוכה לזרע דוד כל הימים שהעולם נמצא, על צד החסד והיושר שמצא בו, וזה יימשך תמיד כשיעשו ישראל הטוב בעיני ה' יתברך, בדרך שיוכל לעשות להם כל ישע וכל חפץ גם בעת שהיה נכון לבוא עליהם רע מצד ההשגחה הכוללת.<br>י\"א. שאר המלכים שיקומו לישראל לא תתקיים מלכותם אם לא ילכו בדרכי ה', ואפילו ירבעם שאמר לו ה' אם ילך בדרכיו יבנה לו בית נאמן כאשר בנה לדוד, אך לא יתקיים זה כל הימים, ולזה תראה שמלכות החשמונאים לא נתקיים מאוד בבית שני.<br>י\"ב. גיבורי דוד היו כולם אנשים חכמים גם כן בחוכמת התורה, ולכן היתה דבוקה השגחת ה' בהם.<br>י\"ג. סמך גדול לרבותינו על ניסוך המים בחג הסוכות, מהמים שניסך דוד לה', כי הוא מן השקר שיעבוד דוד את ה' בדבר שלא הוסכם לעובדו במקדש, כמו שלא מצינו שיביא מישהו קרבן מן הצבי לה', כן לא היו ראוי לנסך מים על המזבח אם לא היה הדרך לנסכם.<br>י\"ד. ממוקשי עם יקרה למלך טוב כמו שיקרה ע\"י מלך חנף, לכן דוד שהיה מנהיג טוב ששגג בגלל חטו שמרדו בו והביא עונש על העם, ותכף שהרגיש שחטא השיגתהו החרטה וביקש מחילה מה', ולולא שחטא העם היה נשמר משגגה זו.<br>ט\"ו. טוב לבחור ברע במיעוטו מאיזה צד שיהיה, אם מפני היותו מעט רע בעצמותו, אם מפני שיקל יותר לקחת העצה עליו, ומפני זה בחר דוד בדבר שלושת ימים, להישעמו שרבים רחמי ה' יתברך וניחם על הרעה, ואע\"פ שגם הרעה הוא נפילה ביד ה' יתברך הנה בו מה שהוא גם בידי אדם והוא השחתת האויבים יבול הארץ, והניסה במלחמה קשה מן הרעה.<br>ט\"ז. אפילו מחטאת דוד נמשך טוב, בעבור זה החטא ננגלה לו מקום בית המקדש אשר בחרו ה' יתברך.<br>י\"ז. דבר שיש בו קדושה נפלאה לה' יתברך, אין ראוי שיהיה לאדם השתמשות בדברים הנוגעים בו, דיביא להקל בקדושתו, כמו שבא ארון ה' משדה פלישתים ע\"י הפרות שאסרום בעגלה, והנה בקעו העצים והפרות והעלו עולה לה', וכאשר נבחר המקום הקדוש למקום המקדש, עשו מהבקר עולה, ומכלי הבקר עשו עצים להעלות העולה, ומהחיטים מנחות, שלא יהיה בזה שימוש הדיוט, שלא יבוא להקל בקדושת המקום הקדוש ההוא.<br>י\"ח. הקורבנות הם סיבה להמשיך ההשגחה בישראל ולעצור המגיפה והמשחית מהם."
          }
        ]
      }
    },
    "מלכים א": {
      "א": {
        "": [
          {
            "hint": "",
            "question": "1. מדוע לא הובאו ענייני דוד בזקנותו בסוף ספר שמואל?",
            "answer": "דהיה ראוי להתחיל את ספר מלכים במלכות שלמה וענייניו, וכתב מורנו הרב יצחק אברבנאל דמה שלא נכתבו הדברים האלה בספר שמואל שהוא מיוחד לקורות דוד, כי רצו לכתוב בתחילת ספר מלכים דברים הכוללים כל ענייני שלמה והמשחתו, כי המשחת שלמה ומחלוקת אדוניהו עליו וכל הנמשך יתייחס אל סיפורי שלמה."
          },
          {
            "hint": "",
            "question": "2. מה התועלת בכתיבת סיפור אבישג השונמית?",
            "answer": "כתב המלבי\"ם שזה היה מן הסיבות שהניעו את אדוניהו למרוד באביו כי היה זקן ובא בימים באפיסת כוחות, וכבר הפסיק מלהנהיג ולמלוך כי שכב על ערש, מכוסה בגדים ולא יחם לו, שלא היה מחמם את עצמו, וזה לא יהא נחשב כל כך כמרד, ובודאי שלא דומה למרד אבשלום בעוד דוד עושה חיל, וכעת אף אחד לא יהיה עימו זולת אבישג והוא יוכל למלוך מבלי שהמלך ידע מזה, ואכן לולא נתן הנביא לא היה יודע דוד מאומה כי היה מופרש מן העם."
          },
          {
            "hint": "",
            "question": "3. מדוע לא יחם לו כאשר כיסוהו בבגדים?",
            "answer": "כתב רש\"י אמרו רבותינו כל המבזה את הבגדים אינו נהנה מהם לסוף. לפי שקרע את כנף המעיל לשאול - ברכות דף ס\"ב, ובמדרש איתא אמר ר' שמואל בר נחמני כשראה דוד את המלאך עומד בירושלים וחרבו שלופה בידו, נצטנן דמו מיראתו."
          },
          {
            "hint": "",
            "question": "4. מדוע המליצו עבדיו הרופאים שיבקשו לו נערה בתולה הלא היו לו נשים ופילגשים?",
            "answer": "כתב המלבי\"ם לא פקדו שישכבו נשיו או פילגשיו אצלו לחממו, פן יתעורר אל המשגל ויחלישהו, לכן יעצו לו לבקש נערה בתולה, שלא תהיה לו לפילגש, רק לעמוד לפניו לשרתהו, להיות לו סוכנת ממונה על אוצרותיו בעניין שלא תבוא עוד אחת מנשיו אצלו כי יופרש מהם, וי\"מ סוכנת מחממת, ותשכב בחיקו ותחמם לו כי היא יותר מחממת מן הבעולה, וגם מצד התחממותה אל המשגל בהיותה עם הזכר תוסיף חום. וגם מצד יופיה והיותה בתולה זה סיבה שדוד יתחמם מעצמו."
          },
          {
            "hint": "",
            "question": "5. מדוע אדוניהו היה מתנשא לאמור אני אמלוך?",
            "answer": "כתב הרד\"ק כי חשב לפי שהיה יפה תואר יותר מאחיו, ואמר בלבו שאביו היה אוהבו יותר מאחיו לפי שלא גער בו מימיו ולא הכעיסו לפיכך היה מתנשא אני אמלוך."
          },
          {
            "hint": "",
            "question": "6. טוב כעס משחוק - על מי נאמר?",
            "answer": "איתא בקה\"ר ז,ג אמר שלמה אילו כעס אבא על אדוניהו קמעא, טוב היה לו משחוק ששחקה עליו מידת הדין, למה, כי ברוע פנים ייטב לב, אילו הרע לו פנים הביאו למוטב, ולא עצבו אביו מימיו."
          },
          {
            "hint": "",
            "question": "7. איזה תכסיסי מלוכה עשה לו אדוניהו?",
            "answer": "ויעש לו רכב ופרשים כמו שעשה אבשלום, וחמישים איש רצים לפניו בכלי נשק, כמנהג המלכים וכן נאמר באבשלום, נטולי טחול ע\"י סם שהטחול מכבידו לאדם, וחקוקי כפות הרגליים אין בשר בפרסותיהם ורצים על הקוצים והברקנים ואינם ניזוקים."
          },
          {
            "hint": "",
            "question": "8. את מי צירף אדוניהו אליו למרד?",
            "answer": "שניים מהחשובים צירף אליו שאף להם הייתה סיבה בהצטרפם אליו את יואב לפי שהיה יודע שבלבו של דוד עליו על שהרג את אבנר ועמשא ואבשלום, וסופו שיצווה את בנו המולך תחתיו עליו, לפיכך היה רוצה שימלוך אדוניהו ויאהבנו, ואדוניהו היה זקוק ליואב שהיה שר הצבא וכל בני החיל יטו אחריו, ואת אביתר הכהן הגדול ויטה אחריו ההמון, חשב כי שני אלה יטו את כל ישראל אחריו, ואביתר נטה אחריו לפי שאביתר נסתלק מן הכהונה משברח דוד מירושלים מפני אבשלום, ששאל באורים ותומים ולא עלתה לו, והיה מבני בניו של עלי, וידע שלא ישמש עוד בכהונה גדולה."
          },
          {
            "hint": "",
            "question": "9. מי לא הצטרפו לאדוניהו?",
            "answer": "צדוק הכהן, ובניהו בן יהוידע ונתן הנביא ושמעי ורעי והגיבורים אשר לדוד לא היו עם אדוניהו, כי ידעו שדעת דוד להמליך את שלמה, והיה זה אצלם מרד."
          },
          {
            "hint": "",
            "question": "10. מה עשה אדוניהו כשראה שיש לו מתנגדים המחזיקים ידי שלמה?",
            "answer": "רצה לקשר את אוהביו במסורת הברית על ידי משתה וסעודה ושם ימליכוהו טרם יתייעצו אוהבי שלמה, ולכן לא קרא למתנגדיו שלא יעורר ריב ומדנים."
          },
          {
            "hint": "",
            "question": "11. כיצד מעורר נתן הנביא את בת שבע אם שלמה?",
            "answer": "כדי שלא תאמר שיש שהות ולא בוער על זה אמר כי מלך אדוניהו שהוא כבר מלך והדבר נחוץ מאוד, שנית שלא תאמר שכבר נעשה מעשה ואין להשיב על זה אמר ואדונינו דוד לא ידע, וכשידע ימליך את שלמה, ושלישית שלא תאמר כי זה רק רדיפת כבוד ושררה ואין כדאי להשתדל על זה על זה אמר ומלטי את נפשך ואת נפש בנך שלמה, רוצה לומר כי במלוך אדוניהו יהרוג אתכם אחר שייוודע שהיה בדעת דוד להמליך את שלמה, לכי ובואי אל המלך דוד ואמרת אליו הלא אתה אדוני המלך נשבעת לאמתך לאמור כי בנך שלמה ימלוך אחרי והוא ישב על כסאי ומדוע מלך אדוניהו, הנה עודך מדברת שם עם המלך ואני אבוא אחרייך ומלאתי את דברייך."
          },
          {
            "hint": "",
            "question": "12. מדוע מספר הכתוב שאבישג הייתה משרת את המלך?",
            "answer": "לפי שנכנסה בת שבע החדרה אף כי המלך בצנעא במיטתו עם אבישג, ולא היה רשות לאדם אחר להיכנס שם בלא רשות, ודוד המלך נבהל על ביאתה, כי לא היו נשיו רגילות לבוא לפניו לתשמיש כי היה זקן מאוד, ולא היה צורך לשרתו כי אבישג משרת את המלך ותקוד ותשתחו שמורה שבאה לבקש דבר, ויאמר לה המלך מה לך, כי הבין שיש לה דבר גדול נחוץ."
          },
          {
            "hint": "",
            "question": "13. מה מספרת בת שבע למלך?",
            "answer": "היא מספרת בלא התרעמות על המלך כי לבה בטוח שלא יצא מאתו הדבר, אחר שנשבע לה, ותאמר לו אדוני המלך אתה נשבעת בה' אלוקיך לאמתך כי שלמה בנך ימלוך אחרי והוא ישב על כסאי, ועתה הנה אדוניהו מלך ואתה אדוני המלך לא ידעת, ויזבח שור ומריא וצאן לרוב ויקרא לכל בני המלך, ולאביתר הכהן וליואב שר הצבא, ולשלמה עבדך לא קרא, ועיני כל ישראל מצפים עליך להגיד להם מי ישב על כיסא אדוני המלך אחריו, ואם המלך יחריש יחשבו ישראל שזה נעשה בידיעתו, כי מי יאמין שדבר גדול כזה נכחד מן המלך, ובזה לא לבד שאחרי שכב המלך ימלוך אדוניהו באין מוחה, אחר שידמו כולם שהומלך בידיעתך, כי גם אהיה אני ושלמה בני חטאים, כי אחר שהוא יודע ששלמה היה מוכן למלוכה יאמרו שנדחה על ידי חטאי וחטאו וגם יזכירו חטא אוריה החתי באופן שישימוהו כבן זנונים, ואותי כמנאפת תחת אישה וידונו אותנו למיתה כחטאים, ויהיה די ביזיון וקצף גם אל כבודך, מה שאין כן אם ימלוך שלמה יהיה גלוי לכל כי ראויה הייתה בת שבע לדוד ושסבב ה' שיצא הכל בהיתר."
          },
          {
            "hint": "",
            "question": "14. מה נתן הנביא טוען למלך?",
            "answer": "עודה בת שבע מדברת עם המלך ונתן הנביא בא והנה נתן תפס הסיפור באופן מתנגד אל דברי בת שבע, הוא עשה עצמו כאילו יחשב שהיה זה בפקודת המלך ובלתי מתרעם על אדוניהו, רק על מה שהעלים המלך הדבר מאתו כי הוא עשה עצמו כאילו לא ידע משבועת המלך לבת שבע, ויאמר נתן אתה המלך אמרת אדוניהו ימלוך אחרי והוא ישב על כיסאי כי ירד היום ואי אפשר שיעשה זה בעוד המלך חי בלא ידיעתו וגם קרא לכל בני המלך ולשר הצבא ואביתר הכהן שאי אפשר שאלה כולם יעשו זה בלא דעת המלך, והלוא הינם אוכלים ושותים לפניו ויאמרו יחי המלך אדוניהו, ולי אני עבדך ולצדוק הכהן ולבניהו בן יהוידע ושלמה עבדך לא קרא, וכי אנו לא נהיה נכונים לעשות פקודת המלך."
          },
          {
            "hint": "",
            "question": "15. מה משיב דוד המלך?",
            "answer": "ויען המלך דוד ויאמר קראו לי לבת שבע, ותבוא לפני המלך ותעמוד לפני המלך. וישבע המלך ויאמר חי ה' אשר פדה את נפשי מכל צרה, כי כאשר נשבעתי לך בה' אלוקי ישראל לאמור כי בנך שלמה ימלוך אחרי והוא ישב על כיסאי תחתי כי כן אעשה היום הזה, ותקוד בת שבע אפיים ארצה ותשתחו למלך, ותאמר חי אדוני המלך דוד לעולם - חיי נפש בעוה\"ב."
          },
          {
            "hint": "",
            "question": "16. מה מצווה המלך דוד לצדוק הכהן ולנתן הנביא ולבניהו בן יהוידע?",
            "answer": "לקחת את שלמה ולהרכיב אותו על פרדת המלך שהייתה מיוחדת למלך לבדו, ובזה הראה שהוא המולך תחתיו, וציווה להורידו אל הגיחון שהוא מי השילוח ההולכים לאט, לרמוז על המשכת מלכותו בהשקט, וכן הוא לסימן להמשך המלכות, ומשח אותו שם צדוק הכהן ונתן הנביא למלך על ישראל, ותקעתם בשופר ואמרתם יחי המלך שלמה, והוא ימלוך תחתי בחיי ובמקומי תכף."
          },
          {
            "hint": "",
            "question": "17. אין מושחין מלך בן מלך ומדוע נמשח שלמה?",
            "answer": "איתא בשקלים דף ט\"ז אין מושחין מלך בן מלך אלא מפני המחלוקת, מפני מה נמשח שלמה, מפני מחלוקתו של אדוניהו."
          },
          {
            "hint": "",
            "question": "18. והעם מחללים בחלילים ושמחים שמחה גדולה ותבקע הארץ בקולם - לבאר?",
            "answer": "כתב רש\"י דדיברו הנביאים בלשון הבאי כלשון בני אדם, והוא לשון הגדלה ותוספת, ולא שנבקעה הארץ, והרלב\"ג כתב כי לקול החלילים נאספו רבים אליהם מכל הצדדים וכאילו בקעו אוויר הארץ בחוזק."
          },
          {
            "hint": "",
            "question": "19. מי מבשר לאדוניהו ויואב על המלכת שלמה?",
            "answer": "יואב שמע את קול השופר והבין שנעשה איזה דבר שכל העיר הומה, עודנו מדבר והנה יהונתן בן אביתר הכהן בא, כי הוא לא השתתף במשתה אדוניהו, ויאמר לו אדוניהו בוא כי איש חיל אתה וטוב תבשר, והם היו מסופקים אם המיית העיר היא לעזרתם או כנגדם, וחשב אדוניהו שיהונתן בהיותו איש חיל, קיבץ גיבורי המלך והריעו בקול בעיר ושמחים על המלכתו ובזה יבשר טוב, ויען יהונתן לא כדברך, כי אדונינו המלך דוד המליך את שלמה ואחר כך סיפר את פרטי הפרטים כיצד נמשח וישב על כסא המלוכה."
          },
          {
            "hint": "",
            "question": "20. כיצד מגיבים אדוניהו וכל שותפיו?",
            "answer": "ויחרדו ויקומו כל הקרואים אשר לאדוניהו וילכו איש לדרכו, ואדוניהו היה ירא שידינוהו כמורד במלכות על אשר רצה למלוך מבלי דעת המלך, וילך ויחזק בקרנות המזבח שהיה בגבעון שאמר הרוגי בית דין נקברין בקברי בית דין, אמות כאן ואקבר בקברי אבותי רש\"י בשם רבי תנחומא פרשת מסעי."
          },
          {
            "hint": "",
            "question": "21. ויוגד לשלמה כי אדוניהו ירא מפניו ומבקש שהמלך ישבע לו שלא ימיתו?",
            "answer": "ויאמר שלמה אם יהיה לבן חיל לאדוניו וירא מפניו וסר אל משמעתו, לא יפול משערת ראשו ארצה, ואם רעה תמצא בו בזה יתחייב למפרע ומת, ויבוא אדוניהו וישתחו למלך שלמה ויאמר לו לך לביתך, כי נשאר עומד בחושבו שכוונת שלמה שיעמוד לפניו וישרתהו בכל עת, ושלמה ענה לו שלבבו אינו כן רק לך לביתך."
          }
        ]
      },
      "ב": {
        "": [
          {
            "hint": "",
            "question": "1. מה ציוה דוד לפני מותו את שלמה בנו?",
            "answer": "שלמה היה בעת ההיא בן י\"ב שנים, ובהיות דוד חי עמד לימינו בין בהנהגת העם בין ללמדו תורה ומוסר, ועכשיו בהיותו מוכן ללכת בדרך כל הארץ צריך הוא להתחזק בעצמו בין בהנהגת העם ועל זה אמר והיית לאיש כראוי למושל ממשל רב בל יירא מפני איש וכן מושל בנפשו וכובש את יצרו בין בהנהגה שבין אדם למקום ששם יהיה להפך, כמו שנאמר אם לא שיויתי ודוממתי נפשי כגמול עלי אמו, יהיה כקטן אשר אמו תנחהו בכל צעדיו, כן תשמור משמרת ה' ככתוב בתורת משה, ואל תישען על בינתך, מה הוא רחום וחנון ארך אפיים שאלה דרכי ה' אף אתה והלכת בדרכיו, ולשמור חוקותיו במצוות אין בהם טעם ומצוותיו שיש בהם טעם, ומשפטיו המצוות שבין אדם לחברו, ועדותיו במצוות המעידים על חידוש העולם ויציאת מצרים כמו השבתות והמועדים."
          },
          {
            "hint": "",
            "question": "2. מה ירוויח שלמה בקיום רצון ה'?",
            "answer": "א. מצד עצם המצווה שעל ידה תשכיל את מעשיך, ויש הבדל בין מצליח ובין משכיל שההצלחה תלויה במזל, וההשכלה תלויה בטוב שיבחר האדם באמצעים הטובים תמיד, וזה ילמדוך מצוות התורה ומשפטיה.<br>ב. תתקיים המלכות לדור דורים אם ישמרו בני את ברית ה' והגם שאין לעשות את המצוות על מנת לקבל שכר, הנה בזה יהיה הכוונה למען יוכל ה' להקים דברו."
          },
          {
            "hint": "",
            "question": "3. מדוע ציווה על שלמה להרוג את יואב אחר שלא הרגו בעצמו?",
            "answer": "יואב לא היה חייב מיתה בדיני התורה כי לא הייתה שם התראה, אך מדיני המלך שהרגו בלא התראה ניתן לו כוח לעשות כחוכמתו לגדר גדר ולעמוד בפרץ, ומה שלא הרגו דוד בחייו מפני שהיה צורך השעה להחיותו, כי לא היה אחר הראוי לצבא."
          },
          {
            "hint": "",
            "question": "4. מה החטאים שחטא יואב:",
            "answer": "א. ידעת את אשר עשה לי - שהרג את אבשלום נגד אשר ציוויתי שלא יהרגוהו.<br>ב. אשר עשה לשני שרי צבאות ישראל לאבנר בן נר ולעמשא בן יתר, ובזה הגדיל חטאו בשלושה פנים - מעשה הריגה, וישם דמי מלחמה בשלום אחר שהשלימו עם דוד הרגם, שנית זה דבר ההורס עניין המלוכה ונימוסי המדינות, והיה נדמה לכל שעשה זאת בפקודת דוד, וצריך היה דוד לפעול רבות ונמרצות להפריך מחשבה נפשעת זאת, וגם לא הרגם פנים אל פנים רק בדרך עורמה, ולכן לא תורד שיבתו בשלום שאול שיענישנו באיזה אופן שיהיה כפי חוכמתו, ובלבד שלא יניחנו למות מיתת עצמו."
          },
          {
            "hint": "",
            "question": "5. לבני ברזילי הגלעדי מה ציווהו?",
            "answer": "תעשה עמם חסד מידה כנגד מידה באשר גמלו עימי חסד בבורחי מפני אבשלום והיו באוכלי שולחנך."
          },
          {
            "hint": "",
            "question": "6. לשמעי בן גרא מה ציווהו?",
            "answer": "שמעי היה רבו של שלמה ואמר לו שראוי שתרחיקהו כי איש רע מעללים הוא, והוא קיללני קללה נמרצת ביום לכתי מחניים בבורחי מפני אבשלום, היינו ביזה אותי בדברים ובמעשה, ואומנם נשבעתי לו שלא אמיתנו אע\"פ שחייב מיתה הוא. וכדי לשמור שבועתי לא תמיתנו עד שתמצא עילה ועוון אם יחטא לך, וסבב אתה הדבר שיבוא לידי עוון שיהיה לך עליו דין מיתה. כי איש חכם אתה לנסותו אם ישמור פי המלך כראוי."
          },
          {
            "hint": "",
            "question": "7. היכן נקבר דוד?",
            "answer": "ויקבר דוד עם אבותיו שהיו צדיקים וישרים כמוהו, בעיר דוד היא ציון, והימים אשר מלך דוד על ישראל ארבעים שנה, בחברון מלך שבע שנים, ובירושלים שלושים ושלוש שנים."
          },
          {
            "hint": "",
            "question": "8. מדוע העיז אדוניהו לבקש מבת שבע שתשכנע את שלמה ליתן לו את אבישג לאשה?",
            "answer": "אע\"פ שהדיוט אסור לו להשתמש בשרביטו של מלך, טען אדוניהו לאמור אל שלמה שאין הוא כשאר הדיוט, כי הוא האח הבכור והמלכות ראויה לו וגם ישראל רצו אותי למלך וצריך לפייס אותי במה שיתנו לי חלק קטן, ובת שבע חשבה שיהיה זה לטובת שלמה גם כן, כי ישוב לאהוב את שלמה אחר שימלאו את שחשקה נפשו באבישג."
          },
          {
            "hint": "",
            "question": "9. האם שלמה נענה לבקשת אמו?",
            "answer": "שלמה בחוכמתו משיב לאמו אשר סיפרה לו את כל דברי אדוניהו, לעומת טענתו שהוא הבכור ומגיעה לו המלוכה טען לאמו שאלי לו המלוכה לא את אבישג, ומצד מה שטען שכל ישראל רצו בו היינו אביתר ויואב מה תועיל להם שאתן לאדוניהו את אבישג שאלי עבורם את המלוכה שזה היה רצונם, ויישבע שלמה המלך בה' לאמור כה יעשה לי אלוקים וכה יוסיף כי בנפשו דיבר אדוניהו את הדבר הזה, כי בודאי הבין שיש לו סכנה בשאלה זאת, ובשביל נישואי אבישג לא היה מוסר נפשו אם לא שחושב תחבולות שבזה שישתמש בשרביטו של מלך יוכל למרוד, ולכן מוכרח אני לבער כל מורד וכל משטין בל ישבית המלוכה שהובטחה ע\"י ה' ולכן היום יומת אדוניהו. וישלח שלמה ביד בניהו בן יהוידע ויפגע בו וימות."
          },
          {
            "hint": "",
            "question": "10. כהן אסור להיטמא למתים והרי בניהו כהן היה?",
            "answer": "כתב הרד\"ק או שלא מת מיד כשפגע בו וסילק ידו ממנו טרם מת, או אע\"פ שאסור לכהן להיטמא למתים, במקום מצווה מטמא, ולעשות מצוות המלך מצווה היא, וכן מותר לכהן להילחם במלחמות מצווה ולהיטמא לפיכך נתנו שלמה לשר הצבא."
          },
          {
            "hint": "",
            "question": "11. מדוע לא מצווה המלך שלמה להמית את אביתר?",
            "answer": "בראותו שעדיין עומד במרדו בתתו עצה לאדוניהו לקחת את אבישג, ציווה עליו לחזור למקומו בענתות וגורש מן הכהונה הגדולה למלא את דבר ה' אשר דיבר על בית עלי בשילה, ומה שלא הרגו משום שהלך עם דוד בבורחו מפני שאול ש\"א כ\"ב, כ', ובבורחו מפני אבשלום ש\"ב י\"ז, כ\"ט, ומה שנחשב למורד במלכות לפי שהיה יודע כי בלב דוד להמליך את שלמה ומרד בדוד ונטה אחר אדוניהו."
          },
          {
            "hint": "",
            "question": "12. מדוע נס יואב אל אוהל ה' ויחזק בקרנות המזבח?",
            "answer": "כי ירא לנפשו כי נטה אחר אדוניהו ואחר אבשלום לא נטה, כי אם היה נוטה אחרי אבשלום גם כן בחושבו שהמלוכה מגיעה אל הבכור אין לו עתה משפט מוות כי עשה לפי מחשבתו שהבכור הוא המולך, אבל אחרי שלא נטה אחר אבשלום ואדרבה הרגו בזדון, אם כן הלוא מתחייב מיתה במה שרצה להמליך את אדוניהו, וכן היה ירא מפשעו שהרג לאבנר ועמשא."
          },
          {
            "hint": "",
            "question": "13. מה הטעויות שטעה יואב בחושבו שהמזבח קולטו?",
            "answer": "אמרו חז\"ל דטעה ג' טעויות: טעה שאינו קולט אלא כהן ועבודה בידו, והוא זר, טעה שאינו קולט אל גגו, והוא תפס בקרנותיו, טעה שאינו קולט אלא מזבח בית עולמים, והוא תפס מזבח של שילה - מכות דף י\"ב."
          },
          {
            "hint": "",
            "question": "14. מדוע יואב רצה ליהרג במזבח ה' ולא הסכים לצאת?",
            "answer": "י\"א שדעתו היה להחטיא את שלמה במה שייטמא אוהל הארון כאשר ייהרג שם, וי\"א בסנהדרין דף מ\"ח שלכן לא רצה לצאת כי הרוגי מלכות נכסיהם למלך, וי\"א נכסיהם ליורשים ורצה להרוויח חיי שעה, וי\"א שאמר לבניהו לך אמר לשלמה שלא ידינני בשני דינים, אם ירצה להמיתני יקבל עליו הקללות שקיללני אביו, ושלמה אמר לבניהו עשה כאשר דיבר ופגע בו, ואני אקבל הקללות, וכן ראינו שנתקיים בזרעו רחבעם היה לו חולי הזוב, ועוזיהו היה מצורע במצחו, ואסא חלה ברגליו, ויאשיהו נפל בחרב היורים, ויכניהו היה חסר לחם."
          },
          {
            "hint": "",
            "question": "15. מדוע ציווה שלמה לבניהו על קבורת יואב?",
            "answer": "כיון שהיה שר הצבא וגדול בישראל ציווה לקוברו בקבר הראוי לו, ונקבר במדבר שהיה לו שם בית לזון העוברים ושבים והיה בית צדקה וחסד ושם נקבר לזכר מעשיו הטובים, ומה שלא ציווה כן על אדוניהו, כי לא היה צריך לזה כי בן מלך היה."
          },
          {
            "hint": "",
            "question": "16. מדוע אמר שלמה שאבנר ועמשא היו צדיקים מיואב?",
            "answer": "שלא שפכו דם נקי כמו ששפך הוא, כאשר ציווה שאול להרוג את כהני ה' בנוב הם דרשו את הפסוק כהוגן שדרשו אכין ורקין. כתיב באיש אשר ימרה פיך יומת, יכול אפילו ציווה שאול לעבור על דברי תורה, תלמוד לומר רק חזק ואמץ מיעוט הוא, וימרו פי שאול שלא להרוג כהני ה', ויואב לא דרש כן כדי לסובב מיתה לאוריה החתי כפי שציווה דוד."
          },
          {
            "hint": "",
            "question": "17. מה ציוה שלמה המלך לשמעי בן גרא?",
            "answer": "לבנות לו ביתו בירושלים כי בבחורים היה דר, ואוסר עליו לצאת מירושלים, כי ביום שיצא מעבר לנחל קדרון שדרך שם היו הולכים לבחורים, מות תמות, ואפילו יחזור באותו יום לביתו, ושמעי קיבל זאת ויאמר למלך טוב הדבר, וישב בירושלים ימים רבים."
          },
          {
            "hint": "",
            "question": "18. מדוע יצא שמעי את העיר לבקש את שני עבדיו שברחו?",
            "answer": "הוא סמך על זה שאינו מוזהר לצאת לצד מערב ורק לצד מזרח עד נחל קדרון נאסר עליו ללכת אל שבטו, מחשש למרד, לכן יצא אל אכיש מלך גת לבקש את עבדיו, וגם שב מיד באותו יום לביתו."
          },
          {
            "hint": "",
            "question": "19. ויוגד לשלמה כי הלך שמעי מירושלים גת וישוב?",
            "answer": "וישלח המלך ויקרא לשמעי ויאמר אליו הלא השבעתיך בה' והיה עליך לדייק ולא לבקש היתרים על הספק, הרי הזהרתי אותך כי ביום צאתך מות תמות ואתה קיבלת זאת והיה לך לחוש לחומר השבועה ולא לצאת אף לגת לפי שעה, וה' השיב רעתך בראשך אשר קיללת את דוד אבי, כי ידע ה' שהיית מזיד ולא שוגג, ואין בידי חטא שגרמתי לך מיתה כי מאת ה' היה זה על עוונך, וכיסא דוד יהיה נכון לפני ה' עד עולם אשר ה' רב את חרפתו, ויצא המלך לבניהו בן יהוידע ויצו ויפגע בו וימות."
          },
          {
            "hint": "",
            "question": "20. מה התועליות שיש בזה לדעת הרלב\"ג?",
            "answer": "א. כשיבוא ההכרח לעשות דבר שיגיע ממנו בושת, ראוי לעשותו למרות הבושת כי יש בו התועלת ולכן לקחו את אבישג שתשכב בחיק המלך למרות הבושת שבדבר.<br>ב. להודיע את יושר דוד כי מפני שלא הותר לו להרבות בנשים, כי כבר נשא מהם מה שאפשר לו לפי הנימוס התוריי, לא ידע את אבישג עם ששכבה בחיקו והגיע למדרגת הפרישות הנפלאה שהיה רואה בעיניו ומשם לא אכל.<br>ג. ראוי לאדם להשגיח במוסר בנו ולא יעצרהו משום דבר, הלא תראה את אדוניהו שלא קדמו מוסר אביו, ולכן התנהג במנהגי אבשלום הפחותים לבעוט באביו לקחת המלוכה, וכבר תעמוד על רוע תכונותיו ממה שחמד את אבישג מפני יופיה.<br>ד'. להודיע כי אם ה' לא יבנה בית שוא עמלו בוניו בו, ולא הועיל לאדוניהו מה שנתחכם לחלוק על רצון ה' ששלמה ימלוך.<br>ה. אין מעלת האדם תלויה ביופי, לזה תראה שאדוניהו למרות היותו טוב תואר מאוד, לא בחר ה' יתברך בו כמו שלא בחר לאבשלום אחיו, ולזה אמר ה' לשמואל אל תבט אל מראהו ואל גובה קומתו כי מאסתיו, אומנם נבחר שלמה מפני חוכמתו, כי בחוכמה ימלוך מלך לא ביופיו.<br>ו. ה' מסובב סיבות להגיע לעושה רע כרעתו, לזה סיבב שיואב ואביתר יהיו עם אדוניהו, להשיב על ראש יואב את דמי האנשים אשר הרג בתחבולה ועורמה, ולהשיב לבית עלי מה שייעד לו ה' על שחטאו בניו.<br>ז. ראוי אף לנביא להשתדל בדבר ויתחכם ואל יתרעם למרות שזה נגד נבואתו, ולכן לא התרעם נתן הנביא על ענין מלכות אדוניהו כי לא היה נוגע בדבר עם שיביא לחולשת עניין נבואתו. כי אם היה מתרעם היה חושדו דוד שמלבו אמר ולא היתה בזה נבואה מה', ולזה סיבב שתתרעם בת שבע הנוגעת בדבר כי לה נשבע דוד ששלמה בנה ימלוך, והראתה בדבריו שאדוניהו ימית אותו כדי למלוך, ואח\"כ בא נתן הנביא לחזק את דברי בת שבע.<br>ח. משיחת המלך ראוי שתהא אצל המעיין ע\"י כהן גדול או נביא או ע\"י הסנהדרין, כי אלו הם אשר ייתכן שיאמרו במי בחר ה'.<br>ט. ראוי לאיש טוב להודיע הבשורות הרעות כשייתכן לקחת עצה עליהם, ולזה לא נמנע יהונתן בן אביתר מלספר לאדוניהו ולכל האנשים שהיו עימו את הבשורה הרעה להם ששלמה הומלך ע\"י דוד, כדי שייקחו עצה למלט את נפשם.<br>י. כשיירא אדם מדבר מה, אין ראוי להמתין עליו כלל, רק להשתדל למלט עצמו, ולזה תמצא שאדוניהו השתדל תכף לדעת אם רצון שלמה להמיתו.<br>י\"א. ראוי לכל אדם שיצווה בעת מותו המונהגים ממנו וידריכם על טוב לפי מה שאפשר, ולזה תמצא כשקרבו ימי דוד למות ציווה לשלמה בנו לשמור משמרת התורה, להיות עיניו ולבו תמיד בכל חלקיה, כי בזה תדבק בו ההשגחה האלוקית ויצליח בכל מעשיו, וכן מצינו במשה ויהושע.<br>י\"ב. ראוי לשפוט עושה הרע כרשעתו, לבער הרע מן הארץ, כי בזה יוסרו שאר האנשים, וכן לגמול טוב לראוי שגמלו טוב.<br>י\"ג. המלך צריך לענוש את הראויים לעונש אפילו אינם מחויבי מיתה לפי דיני התורה כמו יואב שלא הייתה שם התראה, ואע\"פ כן הרגו, וכן מצינו בדוד שהרג את הנער שהשלים את מיתת שאול ע\"פ ציוויו."
          }
        ]
      },
      "ג": {
        "": [
          {
            "hint": "",
            "question": "1. מדוע נסמך מיתת שמעי לחתונת שלמה עם בת פרעה?",
            "answer": "כתב הרד\"ק ע\"פ הדרש, כל זמן ששמעי חי לא נשא שלמה את בת פרעה שהיה ירא ממנו, והיה מוכיחו על זה כי רבו היה, ובשנה הרביעית נשא את בת פרעה, שהרי שמעי ישב בירושלים שלוש שנים, ומכאן אמרו לעולם ידור אדם במקום רבו."
          },
          {
            "hint": "",
            "question": "2. הרי כתוב בתורה לא תתחתן בם?",
            "answer": "נחלקו רבותינו ביבמות דף ע\"ו, י\"א כי בגיותן נאמר אבל אם נתגיירו מותר, וי\"א כי בגיותן לא שייך בהם חתנות, וכי מגיירי מיירי הפסוק ששלמה עבר על הלאו שלא לא תתחתן בם אף לאחר שנתגיירו, וגם לא התירה התורה למצרי לבוא בקהל ה' כי אם דור שלישי, וי\"א שהייתה מותרת דדרשו בנים ולא בנות ועל דעה זו סמך."
          },
          {
            "hint": "",
            "question": "3. כיצד כתוב ויאהב שלמה את ה' ללכת בחוקות דוד אביו ומצד שני נשא את בת פרעה?",
            "answer": "אע\"פ שלקח את בת פרעה לא סר בעבודה מה' עד לעת זקנותו שהרבה נשים נוכריות ובת פרעה והאחרות הטו את לבו מאהבת ה', והניח לנשיו הנוכריות לעבוד אלוהים אחרים, ועל כן נענש עליהם - רד\"ק."
          },
          {
            "hint": "",
            "question": "4. כיצד ביטא שלמה את אהבתו לה'?",
            "answer": "שלא כבימי דוד אביו שהיה זובח גם בבמה קטנה, כי הותרו הבמות אחר חורבן שילה ועד בנין הבית, שלמה באהבתו את ה' רצה לתקן שלא יזבחו עוד בבמות רק במקום אחד, ולכן הלכו כולם לגבעון לזבוח שם, כי שם היה אוהל מועד ומזבח הנחושת בלא הארון ונקרא במה גדולה היא במת ציבור ואש מן השמים, ויעל אלף עולות במזבח הזה, ביום אחד."
          },
          {
            "hint": "",
            "question": "5. בגבעון ה' נגלה לשלמה בחלום ואומר לו לשאול מה אתן לך?",
            "answer": "ויאמר שלמה אתה עשית עם עבדך דוד אבי חסד גדול, והחסד היה פרי מעשיו הטובים יושר דרכו והליכתו בדרכי ה' וקבלת הכל באהבה, וחסד זה שמור וערוך לעד שאי אפשר שיסור ממנו אחר שהוא פרי מעשים טובים, ועתה ממשיכה מלכותו בתולדה בזכות חסדי דוד הנאמנים, ואינו דומה לכל אדם שאי אפשר שיבקש רק כפי הכנתו, לא כן מלכותי שמכוננת על חסדי דוד, אין צריך שתביט על הכנתי, רק שתשפיע עלי חוכמה בעניין שלא תופר ברית החסד שכרת עם דוד, כי כפי שאני עכשיו אי אפשר שאנהיג את המלכות הן מצדי שאני נער קטן, ולא למדתי די חוכמה, והן מצד המונהגים שאי אפשר שאנהיגם במיעוט חוכמתי אם מצד גדולתם באיכות ואם בכמות."
          },
          {
            "hint": "",
            "question": "6. מדוע דברי שלמה מצאו חן בעיני ה'?",
            "answer": "וייטב הדבר בעיני ה' כי שאל שלמה את הדבר הזה, ומדוע מצא חן בעיני ה' בבקשתו זו ייפלא מאוד, וכתב המלבי\"ם משל לזה שאם יאמר מלך לשר צבאו בחר לך אחד משני דברים אתן לך, מרגלית יגרה אלף דינרים זהב ערכה או ס\"ת שווה ל' דינרי זהב ובעמוד שלה קבוע מרגלית שווה אלף דינרי זהב, ויבחר לקחת הס\"ת, הייתכן שימצא חן במה שבחר בס\"ת ולא במרגלית אחר שזה כולל את שניהם, ואם כן אחר עם קניין החוכמה ימצא גם כן עושר וכבוד ואורך ימים וניצחון על האויבים, ושלמה ידע מכל זה בעת ההיא כמו שאמרו במדרש שאמר הריני שואל בתו של מלך והכל בכלל, ובחר בחוכמה שעימה ימצא גם יתר הטובות וגם עושר וכבוד, ומדוע מצא חן בעיני ה'? וצריך לומר ששלמה מרוב חשקו אל החוכמה לא עלה בלבו מאומה מיתר החמודות הרצופות עימה, הגם שידע שימצא עימה גם טובות זמניות, לא פעלו אלו בלבו שום התפעלות, כי רק את החוכמה ביקש להבין בין טוב לרע כדי שיוכל לשפוט את העם."
          },
          {
            "hint": "",
            "question": "7. מה משיב ה' לשלמה?",
            "answer": "ויאמר אלוקים אליו יען אשר שאלת את הדבר הזה ולא שאלת לך ימים רבים ולא שאלת לך עושר ולא שאלת נפש אויביך, ושאלת לב הבין לשמוע משפט הנה עשיתי כדבריך, הנה נתתי לך לב חכם ונבון אשר כמוך לא היה לפניך ואחריך לא יקום כמוך באופן שתשיג את החוכמה בכלל לכל מחלקותיה, חוכמה הטבעית המדינית והאלוקית, וגם אשר לא שאלת נתתי לך, גם עושר גם כבוד אשר לא היה כמוך איש במלכים כל ימיך."
          },
          {
            "hint": "",
            "question": "8. מה התנאי שיאריך ימים ושתמשיך מלכותו לדורות?",
            "answer": "העושר והכבוד שלא התניתי בתורתי לתת למלך, אתן לך בין זכאי בין חייב, אבל אורך ימים ומלכות לדורות כבר התניתי בתורתי דברים י\"ז, כ' לבלתי סור מן המצווה למען יאריך ימים על ממלכתו, וכן היה לו, כי מפני שלא שמר מצוות אלוקיו לא האריך ימים, שלא חי אלא חמישים ושתיים שנה."
          },
          {
            "hint": "",
            "question": "9. וייקץ שלמה כיצד הבין שהחלום אמת?",
            "answer": "כתב רש\"י כששמע עוף מצפצף הבין לשונו, כלב נובח ומבין לשונו, והרד\"ק כתב שזה בדרך דרש, ובפשט כיון שידע החלום כשהקיץ שמח במתנה הטובה שנתן לו ה' ובא לירושלים והעלה עולות ושלמים לפני ארון ברית ה', ועשה משתה לכל עבדיו."
          },
          {
            "hint": "",
            "question": "10. מה טוענות שתי הנשים לפני המלך שלמה?",
            "answer": "ותאמר האשה האחת בי אדוני לשון בקשה, אני והאשה הזאת יושבות בחדר אחד אין איש זר איתנו אפילו בחדרים האחרים, ויהי ביום השלישי ללידתי ותלד גם האשה הזאת, וימת בן האשה הזאת לילה אשר שכבה עליו, ותקם בתוך הלילה ותקח את בני מאצלי שלא היה מונח בחיקי, והניחה את בנה המת בחיקי בעודני ישנה, ואת בני השכיבה בחיקה, ואקום בבוקר להיניק את בני והנה מת, ואתבונן עליו בבוקר והנה לא היה בני אשר ילדתי, שהרי יש הבדל בין ילד בן יומו לילד בן שלושה ימים, והכירה שהמת הוא הנולד בין יומו, ותאמר האשה האחרת לא כי בני החי ובנך המת, וזאת אומרת לא כי בנך המת ובני החי, ותדברנה לפני המלך."
          },
          {
            "hint": "",
            "question": "11. כיצד דן שלמה את הדין בין שתי הנשים?",
            "answer": "ויאמר המלך קחו לי חרב, ויביאו חרב לפני המלך, ויאמר המלך גזרו את הילד החי לשניים, ותנו חצי לאחת ואת החצי לאחת, ותאמר האשה אשר בנה החי אל המלך כי נכמרו רחמיה על בנה ותאמר בי אדוני תנו לה את הילוד החי והמת אל תמיתוהו, וזאת אומרת גם לי וגם לך לא יהיה גזורו, ויען המלך ויאמר תנו לה הילוד החי והמת לא תמיתוהו, היא אמו כיון שמרחמת עליו, וחז\"ל במסכת מכות דף כ\"ג אמרו שיצתה בת קול ואמרה היא אמו."
          },
          {
            "hint": "",
            "question": "12. כיצד הגיבו כלל ישראל על המשפט אשר שפט המלך שלמה?",
            "answer": "ויראו מפני המלך לעשות דבר רע ואפילו בסתר, כי ראו כי ברוב חכמתו יוציא לאור משפט כמו שנעשה בזה המשפט, כי חוכמת אלוקים בקרבו לעשות משפט."
          }
        ]
      },
      "ד": {
        "": [
          {
            "hint": "",
            "question": "1. ויהי המלך שלמה מלך על כל ישראל – כבר הוזכר לעיל שתי פעמים?",
            "answer": "כתב מורנו הרב יצחק אברבנאל שבא להודיע ששלוש סיבות התחברו בהמלכתו:<br>א. רצון אביו שהמליכו בחייו, ב. מה שהרג את אויביו. ג. מה שנתן לו אלוקים חוכמה ובינה שע\"י זה רצו כל העם במלכותו, ושמחים בו ואין חפצים בלבם למרוד בו בשום פנים, לא כשאול שבתחילת מלכותו בני בליעל ביזוהו, ולא כדוד שמלך שבע שנים על יהודה לבד. ושלמה מלך תיכף על כל ישראל ואין פוצה פה ומצפצף."
          },
          {
            "hint": "",
            "question": "2. וצדוק ואביתר כהנים - הרי אביתר גורש ע\"י שלמה?",
            "answer": "כתב הרד\"ק שהיה אביתר אחר, והרלב\"ג כתב אף שנתגרש היה משמש בכהונה גדולה בעת שצדוק לא היה ראוי."
          },
          {
            "hint": "",
            "question": "3. מה היה תפקיד שנים עשר הנציבים אשר לשלמה?",
            "answer": "בחוכמתו חילק את ארצו לשנים עשר חלקים כנגד י\"ב חודש, באופן שכל חלק יפרנס את המלך ויכלכל שולחנו חודש ימים, ומינה נציבים שיתעסקו בזה."
          },
          {
            "hint": "",
            "question": "4. כמה היו אוכלים על שולחן המלך שלמה בכל יום?",
            "answer": "כתב מורנו הרב יצחק אברבנאל, שהיו שישים אלף איש אוכלים על שולחנו בכל יום, ולא היה זה למעמסה אל עם רב כחול אשר על שפת הים, אשר לא חסר להם כל טוב, לכלכל כמספר הזה, כי היו מבורכים בימי שלמה בפרי בטנם ובפרי בהמתם ובפרי אדמתם, והיו אוכלים ושותים ושמחים כי לא היה להם פחד מאויב - הרד\"ק."
          }
        ]
      },
      "ה": {
        "": [
          {
            "hint": "",
            "question": "1. עד היכן הגיעה ממלכת שלמה?",
            "answer": "איתא בסנהדרין דף כ', אמר ריש לקיש בתחילה מלך שלמה על העליונים, שנאמר וישב שלמה על כסא ה', ולבסוף מלך על התחתונים שנאמר והוא רודה בכל עבר הנהר מתפסח ועד עזה, רב ושמואל חד אמר תפסח בסוף העולם ועזה בסוף העולם, וחד אמר תפסח ועזה זה ליד זה יושבים, וכשם שמלך על תפסח ועל עזה, כך מלך על כל העולם כולו, ולבסוף לא מלך אלא על כל ישראל."
          },
          {
            "hint": "",
            "question": "2. כמה סוסים היו לשלמה?",
            "answer": "ארבעים אלף סוסים למרכבות באורוות ועשרה סוס בכל אבוס - הרלב\"ג ביישוב הסתירה עם דברי הימים א' ט, כ\"ה ואיתא בתנחומא פרשת וארא, תני רשב\"י עלה ספר משנה תורה ונשתטח לפני הקב\"ה ואמר: ריבון העולמים עקרני שלמה עשאני פלסטר, כתבת בי לא ירבה לו נשים, לא ירבה לו סוסים, וכסף וזהב לא ירבה לו, וכתיב ויהי לשלמה ארבעים אלף אורוות סוסים למרכבתו ושנים עשר אלף פרשים, ונשים הרבה דכתיב ויהי לו נשים שרות שבע מאות ופילגשים שלוש מאות, וריבה כסף וזהב, שנאמר וייתן המלך את הכסף בירושלים כאבנים, אמר לו הקב\"ה, שלמה ואלף וכיוצא בו אובדין מן העולם ואות אחת ממקד אינה בטלה לעולם, מי גרם לו על שנתעסק בדברים שלא היה צורך בהן, הוי כי העושק יהולל חכם - קוהלת ז'."
          },
          {
            "hint": "",
            "question": "3. וייתן אלוקים חוכמה לשלמה ותבונה הרבה ורוחב לב כחול אשר על שפת הים - לבאר?",
            "answer": "חוץ מחוכמת ההנהגה שדיבר בה עד הנה, נתן אלוקים חוכמת המידות והעניינים שנופל עליהן עניין טוב ורע, ובתבונה כלולה החוכמה והתכונות ומיניהם אשר אין להם סוף."
          },
          {
            "hint": "",
            "question": "4. ותרב חוכמת שלמה מחוכמת כל בני קדם ומכל חוכמת מצרים - לבאר?",
            "answer": " בני קדם היו חכמים בחוכמת התבונה ודומיה וחוכמת מצרים שהיו חכמים בחוכמת הטבע ומזגי הדברים עד שהיו יכולים להפך הדברים בלהטיהם, וחוכמת שלמה כללה חוכמתם ורבתה עליהם."
          },
          {
            "hint": "",
            "question": "5. מה ההבדל בין חוכמת שלמה ליתר החכמים?",
            "answer": "חוכמת שלמה הייתה בדרך נס והיה משיג הכל מן הקודם אל המאוחר בידיעה פתאומית לא בידיעה הדרגתית שלא תושג רק ע\"י השגת החושים ובעמל ויגיעה וברוב זמן ובריבוי ההוצעות והיא עלולה לטעות ואי אפשר לו שישיג שורשי הדברים וצורותיהם העצמיים ולא השכליים המופשטים מחומר, ושלמה היה משיג בדרך הפלא כיד אלוקיו הטובה עליו."
          },
          {
            "hint": "",
            "question": "6. ויחכם מכל האדם מאיתן האזרחי והיימן וכלכל ודרדע - לבאר?",
            "answer": "איתא במדרש אגדה בפסיקתא, מכל אדם - זה אדם הראשון, איתן האזרחי - זה אברהם, היימן - זה משה, כלכל - זה יוסף ,ודרדע - זה דור המדבר שיש בהם דעה."
          },
          {
            "hint": "",
            "question": "7. וידבר שלושת אלפים משל ויהי שירו חמישה ואלף - לבאר?",
            "answer": "<br>כתב במצודת דוד המציא בשכלו משלים להכניס בלב יראת ה', והנה המשלים אינם נמצאים אצלנו, כי רבים מספריו נאבדו מאיתנו בגלותנו ובאו לידי העכו\"ם ומהם העתיקו מילים וקראו על שמם ואולם גנוב הוא איתם, וגם עשה שירים הרבה ואף הם אינם איתנו כי נאבדו, והמלבי\"ם כתב דמיירי בספר משלי שנחלק לשלושה חלקים ורוצה לומר שלושת לימודים מלשון ואאלפך חוכמה, ויהי שירו הוא שיר השירים שנחלק לחמישה שירים ושיר אחרון המתחיל אחות לנו קטנה שאומר שם איש יביא בפריו אלף כסף, האלף לך שלמה נקרא שיר האלף."
          },
          {
            "hint": "",
            "question": "9. ועל הבהמה ועל העוף - מפני מה בהמה ניתרת בשני סימנים ועוף בסימן אחד?",
            "answer": "כתוב אחד אומר מן היבשה נברא העוף בראשית ב', י\"ט ויצר ה' אלוקים מן האדמה כל חיית השדה ואת כל עוף השמים, וכתוב אחד אומר מן המים נברא דכתיב שם א', כ' ישרצו המים שרץ נפש חיה ועוף יעופף, אלא מן הרקק נבראו, שהוא ממוצע בין הדגים והבהמה."
          },
          {
            "hint": "",
            "question": "10. ועל הדגים - מפני מה בהמה חיה ועוף טעונים שחיטה ואין הדגים טעונים שחיטה?",
            "answer": "שנאמר במדבר י\"א, כ\"ב ואם את כל דגי הים יאסף להם, באסיפה בעלמא סגי."
          },
          {
            "hint": "",
            "question": "11. מי באו לשמוע את חוכמת שלמה?",
            "answer": "נשלחו שליחים מכל מלכי ארץ חכמי עם ועם לשמוע את חוכמת שלמה, וי\"מ שמלכי הארץ באו בעצמם לשמוע חוכמתו, ובשובם למדינתם באו כל העמים ללמוד לקח מפיהם מה ששמעו המלכים ממנו."
          },
          {
            "hint": "",
            "question": "12. מדוע שלח חירם מלך צור את עבדיו אל שלמה?",
            "answer": "הנה בשמואל ב, ה, י\"א נזכר שחירם שלח מלאכים אל דוד ועצי ארזים וחרשי עץ ויבנו בית לדוד, ופה אמר ששלח את עבדיו, כי שם רצה לכרות עמו ברית בפעם הראשונה, והיה צריך לשלוח מלאכים ההולכים בשליחות נכבדת ומורשים מאת המלך לכרות ברית, אבל עם שלמה לא היה צריך לכרות ברית חדשה, כי הוא עומד תחת אביו, ולכן שלח רק עבדיו, לברכו ולדרוש לשלומו."
          },
          {
            "hint": "",
            "question": "13. מה משיב שלמה ביד שליחי חירם?",
            "answer": " בתחילה הוא מקדים התנצלות מדוע דוד אביו לא בנה בית לה', ואמר שלא היה זה מריפיון ידיים, רק שהיה טרוד תמיד במלחמותיו, ולבנות בית גדול ועצום כזה צריך עת שלווה ושקט, וכן ציוותה התורה לבנות הבית אחר שיניח להם מכל אויביהם, כדי שיבנה בכוונה נקייה לשם ה' בלבד ולא לקבלת תועלת וכוח, ועתה הניח ה' אלוקי לי מסביב כי אין שטן מן העמים הקרובים ואין פגע מאויבים הרחוקים בדרך מקרה, הנני עומד לבנות בית לה' אלוקי כאשר דיבר ה' אל דוד אבי לאמור בנך אשר אתן תחתיך על כיסאך הוא יבנה הבית לשמי, ועתה צווה ויכרתו לי ארזים מן הלבנון, היינו שהאמנים של חירם יכרתו הארזים שביער הלבנון שבצפון ארץ ישראל, והוא ישלם שכרם כפי שיקוב חירם, כי אתה ידעת כי אין בנו איש יודע לכרות עצים כצידונים."
          },
          {
            "hint": "",
            "question": "14. ויהי כשמוע חירם את דברי שלמה?",
            "answer": "וישמח מאד, ויאמר ברוך ה' היום אשר נתן לדוד בן חכם על העם הרב הזה, וחירם הבין מדברי שלמה כי בלבו מבקש דבר גדול יותר ממה ששאל, כי על אמנים שיכרתו עצים לבד, לא היה צריך להציע באורך שדוד אביו לא היה יכול לבנות הבית, שזה מורה על גדולת הבניין ושהוא צריך לסעד ולעזר אל הבניין, ומזה הבין שרמז לו שהוא ייתן לו ארזים משלו, כי בחלק הלבנון שאצל צור היו ארזים וברושים טובים יותר ולרוב מאוד, ולכן אמר עבדי יורידו מן הלבנון ימה שצור על שפת הים, ואשימם על דוברות בים עד המקום אשר תשלח אלי ושם אתיר אוגדן, ועבדיך ישאו אותם לירושלים."
          },
          {
            "hint": "",
            "question": "15. מה שילם שלמה לחירם עבור הארזים והברושים?",
            "answer": "שלמה נתן לו עשרים אלף כור חיטים ועשרים אלף כור שמן כתית ללחם ביתו, ובדברי הימים השלים הסיפור ששלמה ביקש ממנו עוד שני דברים: חכם לעשות בזהב, וגם שישלח אלגומים, ושם פירט שכר העבדים והחוטבים וכורתי העצים."
          },
          {
            "hint": "",
            "question": "16. מדוע חפץ חירם בברית שלום עם שלמה?",
            "answer": "השלום שהיה בין חירם לדוד, בעבור שדוד היה איש מלחמה כובש ארצות והיה צריך לעזרתו, ומה שעשה שלום עם שלמה היה בעבור רוב חוכמתו."
          }
        ]
      },
      "ו": {
        "": [
          {
            "hint": "",
            "question": "1. מתי החל שלמה בבניין הבית?",
            "answer": "בשנה הרביעית למלכותו בחודש זיו הוא אייר החל בבניין הבית, והנה מן בניין המשכן בימי משה עד בניין בית המקדש היה ת\"פ שנה, וכן מן בניין בית המקדש בימי שלמה עד שנבנה שנית בימי עזרא היה ג\"כ ת\"פ שנה, שהיה הזמן מכוון מאת ה'."
          },
          {
            "hint": "",
            "question": "2. מה היו מידות בית המקדש שבנה שלמה?",
            "answer": "האורך והרוחב היה כפול מן המשכן שהיה אורכו שלושים ורוחבו עשרה, והגובה היה שלוש פעמים מן המשכן, ואלו מידותיו שישים אמה אורכו, עשרים אמה רוחבו, ושלושים אמה קומתו."
          },
          {
            "hint": "",
            "question": "3. מה מודיע ה' לשלמה שהוא עיקר הבית?",
            "answer": "הודיעו ה' כי עיקר הבית אינו הבית עצמו, רק שהוא המקום אליו יתאחדו שם ישראל לעבוד את ה' שכם אחד, באופן שעל ידי זה ישרה שכינתו בתוכם וזה עיקר הבית אשר יבנו לו, ההליכה בחוקותי ואת משפטי תעשה ושמרת את כל מצוותי ללכת בהם והקימותי את דברי איתך אשר דיברתי אל דוד אביך."
          },
          {
            "hint": "",
            "question": "4. ולא נשמע כלי ברזל בבניין הבית - הכיצד?",
            "answer": "איתא בגיטין דף ס\"ח אמר להם לחכמים איך אעשה, אמר לו יש שמיר שהביא משה לאבני האפוד, אמר להם היכן נמצא, אמרו לו תביא שידה ושד ותקשור אותם בייסורים יחד, אפשר שיודעים ויגלו לך, לחצם יחד ואמרו שאינם יודעים אולי אשמדאי מלכנו יודע אמר להם היכן הוא, אמרו לו בהר פלוני כרה לו שם בור, ומילאהו מים וכיסהו באבן, וחתם אותו בחותמו וכל יום הוא עולה לרקיע וגמר מתיבתא דרקיעא, ונחית לארעא וגמר מתיבתא דארעא, ואתי וסייר לגושפנקא, היינו בודק את החותם שלא נגע בו אדם לגלותו, ומגלי ליה, ושתי, ומכסי ליה ואזיל, וישלח שלמה המלך את בניהו בן יהודיע ונתן לו שלשלת שחקוק עליה שם השם, וטבעת שחקוק עליה שם השם, וגיזות צמר, ונודות של יין, הלך וחפר בור מתחת לבורו של אשמדאי, והריק את מימיו לבור שחפר דרך נקב שבין שתי הבורות, וסתם את הנקב שבין שתי הבורות בגיזי הצמר ומילא את הבור העליון ביין דרך נקב שחפר, ואחר סתמו והלך והסתתר על האילן, וכשהגיע אשמדאי בדק שאיש לא נגע בחותמו סביב כיסוי האבן של בורו, ומצאו שלם, גילה את הכיסוי ומצא שזה יין ושתה לרוות צימאונו, ונשתכר ונרדם, ירד בניהו מן האילן וסגר השלשלת סביב צווארו שלא יוכל ראשו לצאת, כשנתעורר החל משתגע לנתקה ממנו ולא יכול להזיקו כי הטבעת שחקוק עליה שם השם הייתה בידו, אמר לו בניהו שם השם אדונך עליך בא עמי, והביאו לפני שלמה המלך ואמר לו שלמה המלך שהוא זקוק לשמיר לבניית בית המקדש, ענה לו אשמדאי שלא מסרו לו אלא לשרו של ים, והוא נתן את השמיר לתרנגולת ברא היא הדוכיפת להשתמש בו לפרנסתה שנאמנת לו בשבועה כשנשבעה לו שתחזירו, הלכו ובדקו למצוא קן של דוכיפת, ועטפו את הקן בזכוכית כך שהדוכיפת תוכל לראות את גוזליה, ותצטרך להביא את השמיר כדי לבקע הזכוכית ולהגיע לגוזליה, וכך היה, הדוכיפת הביא את השמיר, ושלוחו של שלמה הבהיל אותה, ואז הפילה את השמיר אל הכלי המוכן לו, והלכה הדוכיפת וחנקה עצמה על שעברה על השבועה."
          },
          {
            "hint": "",
            "question": "5. מתי הסתיים בניין הבית?",
            "answer": "ויבנהו שבע שנים היינו סיימו בשנת האחת עשרה למלכותו בירח בול הוא מרחשוון. ונקרא בול שבו העלה נובל והארץ עשויה בולות בולות וי\"א דנקרא כן מפני שהגשמים מתחילין בו, עניין מבול, וכתב המלבי\"ם דשבע שנים עסק בבניין ושבע חודשים עסק בטיח הזהב שהיה אחר גמר הבניין, ומודיע שנשמר במספר השביעי שהוא קדוש בין בשנים ובין בחודשים, בין בימים."
          }
        ]
      },
      "ז": {
        "": [
          {
            "hint": "",
            "question": "1. מדוע בנה את ביתו שלוש עשרה שנה?",
            "answer": "להודיע שבבניין בית ה' לא נתעצל וגמר לבנותו במשך שבע שנים אף שהיה גדול ויפה מביתו, ואח\"כ כשהתחיל בבניין ביתו נתעצל ולא נתעסק כל הזמן בבניין לפיכך לא כילהו עד שלוש עשרה שנה."
          },
          {
            "hint": "",
            "question": "2. מהו בית יער הלבנון?",
            "answer": "מנהג המלכים היה בזמן ההוא לבנות בית ביער להתקרר שם בימי הקיץ, ובנה שלמה בית זה ביער הלבנון שהיה סמוך לירושלים, והיו לו פתחים וחלונות הרבה פתוחים לרוח היום, וכתב הרלב\"ג ואחשוב שיער הלבנון היה קרוב לבית המקדש ולזה נקרא לבית המקדש הלבנון."
          },
          {
            "hint": "",
            "question": "3. מהו אולם המשפט ואולם הכיסא?",
            "answer": "כתב במצודת דוד דאולם הכיסא שעמד שם הכיסא שעליו יושב המלך לשפוט, ועשה עוד אולם חוצה לאולם הזה שיעמדו שם הבאים למשפט עד אשר יקראו לבוא לפני המלך, וזה אולם המשפט, וי\"א שבאולם המשפט ישבו הסנהדרין ודנו, ורק בעניינים גדולים דן המלך בעצמו."
          },
          {
            "hint": "",
            "question": "4. מנין שחייב אדם להתעסק באומנות אביו?",
            "answer": "איתא בערכין דף ט\"ז מנין שלא ישנה אדם מאומנותו ומאומנות אבותיו, שנאמר וישלח המלך וייקח את חירם מצור, ואביו איש צור חרש נחושת, ושלמה לקחו כי היה מלא חוכמה ותבונה ודעת לעשות כל מלאכה בנחושת כי למד מאביו."
          },
          {
            "hint": "",
            "question": "5. למה היה משמש הים?",
            "answer": "שימש לטבילת הכהנים מטומאתם, והייתה גיגית גדולה עשויה כדמות ים שהתיכו אותה בדפוס בקרקע, ולא היו שם המים שאובים כי רגלי שנים עשר הבקרים שעמדו תחתיו היו נקובים וחלולים ודרכם באו המים מן המעיין, וחללו של הים היה עשר אמות."
          },
          {
            "hint": "",
            "question": "6. כמה כיורות עשה שלמה לבית המקדש?",
            "answer": "ויעש עשרה כיורות, והכיור היה משמש לקדש ידיו ורגליו של הכהו, והיה משמש גם להדחת העולה, ולכל כיור הייתה מכונה, שהייתה מושב לכיור."
          },
          {
            "hint": "",
            "question": "7. כמה מנורות וכמה שולחנות עשה שלמה?",
            "answer": "חמש מימין וחמש משמאל, ומנורת משה הייתה באמצע, וכן השולחן של משה היה באמצע, ונמצא שהיו עשר מנורות ועשר שולחנות מלבד המנורה והשולחן של משה, והמנורות היו כולן בדרום, והשולחנות בצפון."
          },
          {
            "hint": "",
            "question": "8. האם נתן שלמה את קודשי דוד אביו במלאכת בית המקדש?",
            "answer": "כתב הרד\"ק דמה שהקדיש אביו נתן ממנו בבניין הבית לכבוד אביו, כי לא היה צריך לאותו הקדש כי לרוב היה לו כסף וזהב ונחושת, ולכבוד אביו נתן ממנו במלאכת בית המקדש, והשאר נתן באוצרות בית ה', ובדרש איתא שלא נתן שלמה מקדשי דוד אביו דבר במלאכת המקדש י\"א לפי שידע שסופו להיחרב, ושלא יהיו אומרים אומות העולם מפני שהיה בניין בית המקדש מחמס ומגזילות שגזל דוד לפיכך חרב, וי\"א כך אמר שלמה רעב היה בימי אבא ג' שנים, והיה לו לבזבז ההקדשות האלה להחיות בהן עניי ישראל, יהיו שמורין לעת הצורך."
          }
        ]
      },
      "ח": {
        "": [
          {
            "hint": "",
            "question": "1. מדוע הקהיל שלמה את הזקנים ואת ראשי המטות?",
            "answer": "כתב המלבי\"ם כדי לקדש את העזרה היה צריך בית דין של שבעים ואחד כמבואר במסכת סנהדרין, לכן קיבץ זקני ישראל שהם הסנהדרין, וגם קיבץ כל ראשי האבות שהם הנשיאים לכבוד המלך ולכבוד הארון."
          },
          {
            "hint": "",
            "question": "2. מהיכן העלו את הארון? ומתי זה קרה?",
            "answer": "דוד העלה את הארון מבית עובד אדום אל עיר דוד, והיה זה בירח האיתנים הוא חודש תשרי, ונקרא איתנים לשון חוזק שאוספים התבואות והפירות שהם חיי האדם, וי\"א שהוא חוזק המצוות שיש בזה החודש חגים ומועדים היותר חזקים, ומיישרים את האדם אל השלמות, ונקהלו קודם חג הסוכות לעשות שם חנוכת המקדש והחג, שבעת ימים קודם סוכות נקהלו בירושלים."
          },
          {
            "hint": "",
            "question": "3. מי נשא את הארון?",
            "answer": "וישאו הכוהנים את הארון, ואיתא בסוטה דף ל\"ג בשלושה מקומות נשאו הכהנים את הארון: כשעברו בנ\"י את הירדן, וכשסבבו את יריחו, וכשהחזירוהו למקומו כשברח דוד מפני אבשלום, ועתה כשהכניסוהו לבית המקדש לקודש הקודשים, והם לא זכרו זה המקום, וכתב הרד\"ק ואולי בכלל החזירוהו למקומו הוא."
          },
          {
            "hint": "",
            "question": "4. מה עשו עם אוהל מועד וכלי המשכן?",
            "answer": "גנזו אותם באוצרות בית אלוקים, מלבד השולחן והמנורה."
          },
          {
            "hint": "",
            "question": "5. היכן הכניסו את הארון?",
            "answer": "אל קודש הקודשים תחת כנפי הכרובים, שהיו גבוהים על הארון, עשר אמות היה קומת הכרוב, ואין לנו לשאול למה עשה שלמה כרובים אחרים ולא כתבנית הראשונית כאשר אין לנו לשאול למה לא עשה ארון אחר ועשה מזבחות אחרים ומנורות ושולחנות וכלים אחרים, כי הכל עשה על פי הנבואה שמסר לו דוד אביו - הרד\"ק, וכתב המלבי\"ם כמו שהנשמה יש לה ג' עניינים א. כמו שהיא בפני עצמה במעונה העליון, ב. כמו שהיא משכלת השכלותיה בפני עצמה בהיותה כלואה בגוניה, ג. כמו שהיא שולחת השכלתה להאיר מחשכי הגויה ולהבקיע אור מבין החושך והערפל אל כלי הגויה כן ידמה יחוס הארון תחת כפני הכרובים כנשמה במעונה האלוקי העליון, והשפעת הקדושה היוצאת ממנו בקודש הקודשים כנשמה הנמצאת במוח כלואה בגויה, והשפעת הקדושה ביוצאת מן הדביר היא הפתח הנשקף להיכל ידמה כשפע הבוקעת מן הנשמה אל הגויה."
          },
          {
            "hint": "",
            "question": "6. ויסוכו הכרובים על הארון ועל בדיו מלמעלה - לבאר?",
            "answer": "תחילה פרשו הכרובים כנפיהם על מקום הארון, ובהגיע הארון בפנים נטו ויהיו כסוכה על הארון ועל בדיו מלמעלה והיה זה בנס."
          },
          {
            "hint": "",
            "question": "7. ויאריכו הבדים ויראו ראשי הבדים מן הקודש על פני הדביר - לבאר?",
            "answer": " ועוד נס היה שהתארכו הבדים של הארון עד שנראו מן הקודש על פני הדביר ונגעו בפרוכת ונראו מחוצה לה כשני שדים, שהבדים הם כדוגמת חוט השדרה היוצא מן המוח ומשלח מעיינות ההרגשה לכלל הגויה עד המקום נגד הלב ששם עיקר פעולת הנפש החיונית שנגדו היה ההיכל ושם היה דוגמת השדים המלאים חלב."
          },
          {
            "hint": "",
            "question": "8. מה היה בתוך הארון?",
            "answer": "הפסוק אומר אין בארון רק שני לוחות האבנים אשר הניח שם משה בחורב, וכתב הרד\"ק שזה ראיה כי לא היו בארון לא שברי לוחות ולא ספר תורה, וארון שבו ספר תורה נראה כי נתנוהו באוצרות בית ה' עם אוהל מועד והכלים, והרלב\"ג כתב שזה לא שולל שהיו שם מטה אהרון וצנצנת המן, רק שלל שלא היה מן התורה רק עשרת הדברות כי הם מקיפים בכוח על התורה, ולדעת חז\"ל בגמרא בב\"ב דף י\"ד היו שם גם שברי לוחות או ספר תורה תלוי במחלוקת שם."
          },
          {
            "hint": "",
            "question": "9. ויהי בצאת הכהנים מן הקודש והענן מלא את בית ה' - מה היה ההבדל בין המשכן לבנין שלמה?",
            "answer": "כתב המלבי\"ם בגמר מלאכת המשכן כתיב ויכס הענן את אוהל מועד וכבוד ה' מלא את המשכן, שהענן היה מכסה את האוהל מלמעלה סביביו מבחוץ, והכבוד שהוא האור הנברא מילא את המשכן בפנים, ובמקדש שלמה היה הענן והכבוד שניהם בפנים, כי שכינת המשכן לא הייתה קבועה, והכבוד היה מגולה בלא לבוש שזה מורה שאינו במקומו, כי הכבוד כמו שהוא במקומו ענן וערפל סביביו, וכן ירד במעמד הר סיני, והנה היה עוד הבדל שני ביניהם, שבמשכן הושם הארון תחילה ואח\"כ כלי ההיכל השולחן והמנורה ומזבח הזהב, ואח\"כ כלי החצר, ואז ויכס הענן את אוהל מועד, מה שאין כן במקדש שלמה הושמו תחילה כלי העזרה וההיכל והארון הושם באחרונה, כי בעולם העליון ירדה ההשתלשלות מלמעלה למטה מן החשוב אל הפחות חשוב, השכל נאצל ראשונה שהוא במדרגת המוח, ואחריו העולם האמצעי שהוא במדרגת הלב, ואחריו העולם השפל שהוא במדרגת הגויה, ובעולם התחתון עלתה ההשתלשלות מלמטה למעלה דומם, צומח, חי, מדבר, וכן במשכן שלא הייתה שכינה בקבע למטה רק באה לשכון בתוכם מן העולם העליון, הביאו הארון תחילה שהוא דוגמת העולם העליון השכלי, ואחריו כלי ההיכל שהוא נגד העולם האמצעי, ואחריו כלי העזרה שהוא כנגד העולם התחתון שירד שם האור באחרונה ואז בא הענן ויכס את אוהל מועד, והיה הענן מובדל מן הכבוד, אבל במקדש שלמה ששרתה השכינה בקביעות, ההתעלות הייתה מלמטה ללמעלה לכן היה בהפך שהכניסו תחילה כלים השפלים במדרגה וכן עלו למעלה ראש עד שהארון נכנס באחרונה ואז שכן הכבוד בתוך הענן כמו שהוא למעלה, ומן התחתונים ייתן הודו על השמים."
          },
          {
            "hint": "",
            "question": "10. אז אמר שלמה ה' אמר לשכון בערפל - לבאר?",
            "answer": "רוצה לומר המקום הזה הר המוריה שעליו נבנה בית במקדש היה מקום מיוחד להשראת השכינה מימי קדם, שעליו נעקד יצחק, ולשם יצא לשוח בשדה, ובמקום הזה ראה יעקב אבינו מראה הסולם בצאתו, ונגלה לדוד בגורן ארונה בעת המגפה וידע שהוא המקום המיוחד לה' וזה שער השמים, וכיוון שה' שכן בו בערפל, רוצה לומר בעוד היה מקום תוהו ובוהו וחושך וערפל, והיה הר שדה וגורן, ממילא אחר שבניתי שם בית זבול מדור לך, יהיה זה מכוון לשבתך עולמים, וכתב המלבי\"ם ונדמה במשלו למלך שדבקה נפשו לאהבה לשכון במקום אחד על שפת הים שהיה מקום קדוש בעיניו, ובא אוהבו של מלך ובנה לו שמה פלטרין גדולים ובית מקדש מלך שהאוהב הלז בטוח שישב המלך שמה לעולם, דאחר שישב במקום ההוא בהיותו חרב ושמם כל שכן עתה כשיימצא שם בית בנוי לתלפיות."
          },
          {
            "hint": "",
            "question": "11. מה הברכה אשר ברך שלמה את העם?",
            "answer": "כתוב ויברך את כל קהל ישראל ולא כתוב הברכה שברכם, אבל הברכה שברכם נכתבה אחר תפילתו בהמשך, ואחר שברכם נתן הודאה לה' שדיבר לדוד אביו כן קיים לי, שהשלים כל הגויים עימו והם עשו רצונו."
          },
          {
            "hint": "",
            "question": "12. מתי בחר ה' בירושלים?",
            "answer": "עד שבחרתי בדוד עבדי לא הודעתי על בחירתי בירושלים, משבחרתי בו להיות על עמי ישראל, הראיתי לו המקום הנבחר בירושלים, כשנעתרתי לו בגורן ארונה באש מן השמים."
          },
          {
            "hint": "",
            "question": "13. במה תלויה אחדות ישראל?",
            "answer": "כתב המלבי\"ם התאחדות האומה להיות כגוף אחד היא ע\"י ירושלים כדכתיב ירושלים הבנויה כעיר שחוברה לה יחדיו ששם עלו שבטים וגו' שע\"י שכולם עלו שם לרגל ופני כולם אל מקום אחד נתאחדו כל איברי הגויה הכוללת להיות גוף אחד עד שירושלים הייתה לגוף הכללי הזה כמשל הלב בגויה, ששולח רוח החיים אל כל הגויה ע\"י מרוצת הדם הסובב מן הלב אל כולם ואליו ישובון, ושנית ע\"י מלכות בית דוד שעל ידה הוקבעה הנהגה אחת מתמדת כוללת את כולם, כדכתיב כי שמה ישבו כיסאות למשפט כיסאות לבית דוד, והיה מלכות בית דוד אל הגויה הכוללת דוגמת המוח בגוף הפרטי ששולח ההרגשה וההשכלה וההנהגה לכל האיברים, ואחריו היה בית המקדש שעל ידו שרתה השכינה בישראל בקביעות והיה דוגמת הנשמה העליונה האלוקית הנקראת בשם חיה ויחידה, שהיא קשר האלוקים עם בני האדם, והיה הציווי שימנו מלך תחילה ואחר כך יבנו בית הבחירה, כי אי אפשר שתשכון הנשמה האלוקית באדם אם לא תוקדם הרוח חיים והנשמה המשכלת הנתלים בגויה ואחדותה, ואמר שעד הנה היה הגוף הישראלי מפוזר ומפורד בלתי מאוחד לא מצד רוח החיים שהיא ע\"י אחדות העם בעיר אחת ולא מצד הנשמה המשכלת שהיא ההנהגה הכוללת ומלכות אחת, ועתה נעשו גוף אחד אם ע\"י רוח החיים שעל זה אמר ואבחר בירושלים, אם ע\"י הנשמה המשכלת שעל זה אמר ואבחר בדוד."
          },
          {
            "hint": "",
            "question": "14. מהי תפילת שלמה והיכן עמד בתפילתו?",
            "answer": "כתב הרלב\"ג אחשוב שעמד בעזרת ישראל כשהתפלל תפילה זו או שעמד לפני המזבח החיצון כדי שתהיה תפילתו נשמעת יותר, ויכרע על ברכיו ויפרוש כפיו השמים ויאמר ה' אלוקי ישראל אין כמוך אלוקים בשמים ממעל ועל הארץ מתחת, אתה מנהיג את ישראל ומשגיח עליהם ואין כמוך במנהיגים שיעכב בעדך בשמים ובארץ, שומר הברית והחסד שלא ייתכן שישתנה רצונך מצד עצמך כי אתה שומר הברית, ולא שישתנה מצד רוע מעשי המובטח כי אתה שומר החסד, שהבטחה ששורשה מצד החסד לא תבוטל בשום אופן כי החסד אינו משקיף על מעשה הזכות, אשר שמרת לעבדך דוד אבי ומקיים אותה כי בזה שהמלכתני וזכיתי לבנות את בית המקדש, ועתה שמור ההבטחה שלא ייכרת מזרע דוד איש היושב על כיסא ישראל והיא ירושת המלכות לעולם, הגם שבזה הוטל תנאי אם ישמרו בניך את דרכי, ובכל זאת אבקש שיאמן נא דברך ותראה שלא תובטל המלכות לעולם, והוא ע\"י שתשגיח שבניו לא יסורו מדרכיך באופן שלא תהיה עילה לביטול ההבטחה ששורשה מצד חסדי ה', וכיון שמלכות דוד ובית המקדש היו סיבה זה לזה, שה' בחר לשכן שכינתו בבית הנבחר ע\"י זכות דוד, ואחר שבחר בציון וקבע שכינתו שם, שוב השגיח לקיים בית דוד בשביל הבית, כמו שנאמר קומה ה' למנוחתך וגו' בעבור דוד עבדך וגו', כי ישבית אלוקים על הארץ בקביעות תלויה במלכות בית דוד, והנה השמים ושמי השמים לא יכלכלוך ואיך זה שה' שוכן במקום אחד במשכן או בלב האדם, אלא שהשכנת שכינתך בארץ ובאדם היא כינוי להשגחה בקביעות לשמוע תפילות ולהשגיח השגחה פרטית על בני עמו, וביקש שלמה שיהיה המקדש המקום היותר נבחר ומסייע למתפלל בתפילתו, כאילו היה הבית הזה מלאך מליץ."
          },
          {
            "hint": "",
            "question": "15. מהו לשמוע אל הרינה ואל התפילה?",
            "answer": "כתב הרלב\"ג הכוונה ברינה השיר והשבח כי הוא קודם אל התפילה, ולזה פתח שלמה תפילתו בדברי שבח באומרו ה' אלוקי ישראל אין כמוך באלוקים, והתחינה היא אחר התפילה, והיא בקשת צרכים בלשון תחנונים ומחילת חטאים, ולזה אמר ושמעת וסלחת, והתפילה היא השתפכות הנפש ודבקות הרוח בשורשה."
          },
          {
            "hint": "",
            "question": "16. להיות עיניך פתוחות אל הבית הזה לילה ויום - לבאר?",
            "answer": "שיתמיד ה' להשגיח בעיני ההשגחה המשוטטת שישמע תמיד התפילות שיתפללו בבית המקדש, ויש בזה שתי דרגות, כשישראל זכאים שכינת ה' שרויה ביניהם בין בדי הארון למטה, וכשאין ישראל זכאים שכינתו בשמים ורק שמו שוכן שם, והתפילה תעלה בסולם השמימה והשם מקבלה, כנגד מה שעושים רצונו, ושכינתו ביניהם אמר להיות עיניך פתוחות אל הבית הזה לילה ויום, וכאשר אינם זכאים אמר אל המקום אשר אמרת יהיה שמי שם."
          },
          {
            "hint": "",
            "question": "17. כשם שהמים בודקים אותה כך הם בודקים אותו?",
            "answer": "כתב רש\"י אשר איש יחטא - בועל אשת איש,ונשא בו אלה - כשם שהמים בודקים אותה כך הם בודקים אותו."
          },
          {
            "hint": "",
            "question": "18. מי שנשבע לשקר בבית המקדש?",
            "answer": "כתב הרד\"ק אע\"פ שאתה מאריך אף לנשבע לשקר ואין אתה נפרע ממנו בשעת עוונו, אם יישבע בבית הזה לא תאריך לו, שיכירו בני אדם כי המקום הזה הנבחר סייע במהירות העונש וייראו מן הבית ויפחדו ממנו, וכל זה הוא כבודך."
          },
          {
            "hint": "",
            "question": "19. הבא דוגמא לעונש בפועל ולעונש של סילוק ההשגחה?",
            "answer": " כשיינגפו לפני אויב הוא עונש שיעשה ה' בפועל, שע\"י שיעשו עבירות שיחויבו עונש להימסר ביד אויב אף שמדרך הטבע ראוי שהם יתגברו על האויב ימסרם ה' ביד אויב בהשגחתו כדכתיב איכה ירדוף אחד אלף וגו' אם לא כי צורם מכרם וה' הסגירם, אומנם עצירת הגשמים תהיה ע\"י סילוק ההשגחה לבד, כי ירידת המטר לא תהיה רק ע\"י ההשגחה כדכתיב הארץ אשר אתה בא שמה לרשתה לא כארץ מצרים היא וגו' והארץ וגו' למטר השמים תשתה מים ארץ אשר ה' אלוקיך דורש אותה תמיד, ובעת שאין ישראל זכאים כל כך עד שראויים להשגחה תמידית יימנע מהם המטר בשב ואל תעשה, ובזה האופן יעצרו השמים לפעמים על עוונות נסתרים שאין העם יודעים מהם וצריכים לפשפש במעשיהם עד' שייוודע להם מה פשעם, כמו שהיה רעב בימי דוד שלוש שנים, וחקרו ודרשו עד שה' הודיעם, ושלמה ביקש שאם יתפללו תכף יענם ה' ויקדים התפילה לפני התשובה, ויורם הדרך הטובה, ויודיעם מה העוון שבעבורו נעצרו השמים כדי שישובו אח\"כ."
          },
          {
            "hint": "",
            "question": "20. מהם ארבעת השפטים הרעים שהם אבות לכולם? ומה ביקש שלמה?",
            "answer": "כתב המלבי\"ם חרב, רעה, חיה רעב, דבר כוללים כל מיני הרעות הנמצאים בעולם, שסיבת הרעות יהיה או ע\"י הטבע הכולל וזה הרעב או ע\"י טבע האדם עצמו שנשתנה לרוע וזה דבר או ע\"י בעלי רצון וזה חיה רעה או ע\"י בעלי בחירה וזה החרב, כל נגע וכל מחלה שתצטרך לתפילה ולתחינה אליו, התפלל שלמה שה' ישמע תפילת כל אחד ואחד ותפילת הרבים המבקשים לשוב אל ה' דרך הבית הזה או בבית הזה יתפללו או בכל מקום שיהיו ויתפללו כנגד הבית הזה, ואתה תשמע השמים מכון שבתך אפילו בעת שעיקר שבתך בשמים ואין הכלל ראויים שתשכון בתוכם בכל זאת תתפנה אל תפילת הערער ותסלח החטא ותמלא הבקשות ובתנאי שיהיה המתפלל ראוי לזה שעשה תשובה כראוי בלבבו, וכן שלא ייפול מיראת ה' אם ימלאו בקשתו."
          },
          {
            "hint": "",
            "question": "21. כי אתה ידעת לבדך את לבב בני האדם - לבאר?",
            "answer": "למשל אדם המבקש עושר ורק אתה השם יודע כפי טבע האיש אם זה יהיה לטובתו או שיבעט ויסור בעבור זה מיראתך אל תמלא בקשתו, אפילו שהוא חושב שע\"י העושר ירבה בצדקה וחסד ומעשים טובים כי רק אתה השם יודע האמת, וע\"י זה יראוך כל הימים אשר הם חיים על פני האדמה."
          },
          {
            "hint": "",
            "question": "22. מה ביקש שלמה על הנוכרים?",
            "answer": "הנוכרי אשר יבוא מארץ רחוקה בעבור שנתפרסם ביניהם שמע שם ה' הגדול שהוא משגיח ומשדד המערכה, וע\"י כך בא להתפלל בבית זה, אליו תשמע גם כן הגם שאינו כדאי ולא עשה תשובה, וגם בקשתו אינה ראויה לו, ובזה ירוויח שני דברים: למען ידעו כל עמי הארץ את שמך ליראה אותך, שבזה שיראו שה' שומע תפילה יכירו כי הוא משגיח בשפלים, ושהוא קרוב אל קוראיו, ושנית שידעו ששם ה' נקרא על הבית ושהוא שער השמים."
          },
          {
            "hint": "",
            "question": "23. מה ביקש שלמה על המתפללים מחוץ לבית המקדש?",
            "answer": "כגון כשיצאו למלחמה כנגד אויביהם, ואין ראוי לצאת למלחמה בלא להימלך בשכינה אם ע\"י נביא אם ע\"י אורים ותומים, התפלל כשיצטרכו לכך ויתפללו דרך הבית נוכח ירושלים ונוכח בית המקדש, שישמע ה' תפילתם ותחינתם ויעשה משפטם לתת להם כדרכיהם אשר הם בהם בעת התפילה."
          },
          {
            "hint": "",
            "question": "24. מה ביקש על ישראל כשיחטאו ויגלו מעל אדמתם?",
            "answer": "אם ישובו אל ה' בארץ אויביהם והתוודו על עוונתם ואת חטאתם אשר חטאו, ויכירו כי עוונותיהם סבבו להם כל הרע הזה, והתפללו אליך לצד ארץ ישראל נוכח ירושלים ובית המקדש, שמע ה' תפילתם ותחינתם, עשה משפטם לפי היות לבבם אליך בעת התפילה, בדרך שתסלח חטאיהם וגם פשעיהם שהם על דרך המרד, ותתנם לרחמים לפני שוביהם וירחמום בארץ שבים."
          },
          {
            "hint": "",
            "question": "25. האם ביקש שלמה שה' יוציאם מן הגלות?",
            "answer": "על זה לא ביקש כי ידע מן הכתוב בתורה שקיבוץ גלויות לא יהיה רק בזמן ידוע אחר שיבואו עליהם הברכה והקללה, ועל כל פנים ביקש שיקל עול גלותם ויתנם לרחמים לפני שוביהם, אף שנגזר עליהם קושי השעבוד."
          },
          {
            "hint": "",
            "question": "26. מה עושה שלמה אחר שסיים תפילתו בכריעה על ברכיו וידיו פרושים לשמים?",
            "answer": "ויעמוד ויברך את כל קהל ישראל קול גדול מאוד לאמור - ברוך ה' אשר נתן מנוחה לעמו ישראל ככל אשר דיברו והניח להם מכל אויביהם, יהי ה' עימנו כאשר היה עם אבותינו אל יעזבנו ואל יטשנו, להטות לבבנו אליו, ללכת בכל דרכיו ולשמור מצוותיו וחוקותיו משפטיו אשר ציווה את אבותינו, ויהיו דברי אלה אשר התחננתי לפני ה' קרובים אל ה' אלוקינו יומם ולילה, לעשות משפט עבדו ומשפט עמו בית ישראל דבר יום ביומו, למען דעת כל עמי הארץ כי ה' הוא האלוקים אין עוד, ויהיה לבבכם שלם עם ה' אלוקינו ללכת בחוקיו ולשמור מצוותיו כיום הזה."
          },
          {
            "hint": "",
            "question": "27. מהם האמצעים שיבחר ה' כדי שישראל יעמדו בתורתו וליראה אותו?",
            "answer": "כתב המלבי\"ם שהם בשני דרכים: לפעמים יהיה זה ע\"י עונשים או שיסתיר פנים מהם ותמצאנה אותם רעות רבות וצרות עד שיכירו שהיה זה בסיבת חטאתיהם, ולפעמים יהיה זה ע\"י שישגיח עליהם השגחה תמידית ויראה להם אותותיו ומופתיו, למען יכירו כי הא אלוקיהם וכל טובם מאתו בא, ובזה הדרך נהג עימהם בהוציאם ממצרים שהיו הניסים מתמידים וההשגחה דבוקה בם תמיד וביקש שלמה שה' יהיה עימהם כאשר היה עם אבותיהם להטות לבבם אליו."
          },
          {
            "hint": "",
            "question": "28. מה ירוויחו בני ישראל בזה שההשגחה תהיה פרטית יום ביום?",
            "answer": "השגחת ה' תהיה לפעמים כוללת כדאיתא במסכת ר\"ה שכל העולם נידון בר\"ה אם לשבט או לחסד, וה' יקצוב השפע הצריכה לכל השנה, ולפעמים תהיה ההשגחה פרטית קבועה יום ביום, כמו שאמר ר' יוסי אדם נידון בכל יום, וזה בעת שעושים רצונו, כמו שהיה במדבר שנתן טרף חוקם דבר יום ביומו, וביקש שלמה שתפילתו תהיה קרובה אל ה' תמיד בעניין שתעורר תמיד פניו והשגחתו עליו ועל עמו, עד שיעשה משפטם וצרכם דבר יום ביומו בהשגחה פרטית שבזה ירוויח שני דברים:<br>א. למען דעת כל עמי הארץ כי ה' הוא האלוקים, כי ההשגחה הכוללת הקבועה מראש השנה היא קרובה לדרך הטבע והאומות תולים אותה בטבע, מה שאין כן כשיראו ההשגחה הקבועה בכל יום יכירו כי ה' פועל הכל.<br>ב. והיה לבבכם שלם עם ה', כי גם לישראל תפעול ההשגחה שלא יהיה לבם עם ה' חלוק לשתיים ולא יסתפקו לומר היש ה' בקרבנו אם אין כשיראו את ההשגחה הקבועה דבר יום ביומו, לא ימלא לבם שום טינא, וע\"י כך ילכו בחוקיו כיום הזה שכולם ראו השגחת ה' השוכן בתוך עמו ישראל."
          },
          {
            "hint": "",
            "question": "29. מדוע קידש שלמה המלך את תוך החצר?",
            "answer": "מרוב הקורבנות שהביאו לחנוכת הבית ביום ההוא, הוצרך שלמה לקדש את החצר רוצה לומר חצר הכהנים באופן שיקריבו שם הקורבנות על הרצפה, כי מזבח הנחושת של משה נגנז ואף שמזבח הנחושת שעשה שלמה היה גדול משל משה שהיה חמש על חמש אמות, ושל שלמה היה עשרים על עשרים אמות כדאיתא בדברי הימים ב', ז', ז' בכל זאת לא היה יכול להכיל רוב העולות והחלבים של השלמים, דיכולים היו להקריב בו שישה עשר אלף ביום, והיום הביאו עשרים ושניים אלף בקר וצאן מאה ועשרים אלף, ובדעת רבותינו זבחים נ\"ט, יש מחלוקת י\"א שקידש רצפת העזרה וי\"א כי מזבח אבנים בנה תוך החצר."
          },
          {
            "hint": "",
            "question": "30. מתי עשו את חנוכת הבית וכמה זמן חגגו?",
            "answer": "כתב הרד\"ק דחנוכת המקדש נקראת חג לפי שסמוכה לחג הסוכות, ועשו שבעת ימי חנוכת הבית ושבעת ימים סוכות ארבע עשר יום, והיו סמוכים ולא היה הפרש ביניהם, נמצא שאכלו ושתו ביום הכיפורים כי בכלל ימי השמחה היה, וכדאיתא במו\"ק דף ט' דלמדו מחנוכת המשכן, מה שם עשו שלמים בשבת אע\"פ שהוא איסור סקילה, יום הכיפורים שהוא איסור כרת לא כל שכן."
          },
          {
            "hint": "",
            "question": "31. באיזה יום שלח את העם?",
            "answer": "כתוב ביום השמיני, והוא שמיני עצרת, ורוצה לומר שנטלו ממנו רשות ללכת, כי לא הלכו ביו\"ט, וביום המחרת טרם הלכו חזרו ליטול רשות, ולזה נאמר בדברה\"י ב, ז,' י' בכ\"ג בחודש שלח את העם והוא היום שאחר החג."
          },
          {
            "hint": "",
            "question": "32. וילכו לאוהליהם שמחים וטובי לב - לבאר?",
            "answer": "איתא בשבת דף ל' וילכו לאוהליהם - שמצאו נשותיהן טהורות, שמחים - שנהנו מזיו השכינה, וטובי לב - שנתעברו נשותיהן של כל אחד ואחד וילדה זכר על כל הטובה אשר עשה ה' לדוד עבדו - שמחל לו על אותו עוון, לישראל עמו - שמחל להן עוון של יום הכיפורים, ויצתה בת קול ואמרה כולכם מזומנים לחיי העוה\"ב - מו\"ק דף ט'."
          }
        ]
      },
      "ט": {
        "": [
          {
            "hint": "",
            "question": "1. מהו חשק שלמה?",
            "answer": "כמו שמפורש בדבה\"י ב', ז', י\"א - ואת כל הבא על לב שלמה לעשות עשה בבית ה', ובביתו והצליח, כי בית ה' ובית המלך היו דברים נצרכים זולת זה בנה בניינים שלא היה צריך להם רק שחפץ לעשות, לבנות ולנטוע ולהגדיל מעשיו אף שלא לצורך הדברים, רק שיעשה מעשים הרבה כדכתיב בקוהלת ב', ד' הגדלתי מעשי בניתי לי בתים נטעתי לי כרמים, עשיתי לי גנות ופרדסים וגו'."
          },
          {
            "hint": "",
            "question": "2. וירא ה' אל שלמה שנית כאשר נראה אליו בגבעון - והלא זו פעם שלישית?",
            "answer": "כתב המלבי\"ם שהמראה שראה בתחילת הבניין אינו מן החשבון שלא הייתה נבואה גמורה שלכן כתוב שם פרק ו' פסוק י\"א, ויהי דבר ה' אל שלמה, שזה מדרגה קטנה וכ\"כ הרמב\"ם במורה נבוכים ח\"ג."
          },
          {
            "hint": "",
            "question": "3. מה ה' אומר לשלמה?",
            "answer": "ויאמר ה' אליו שמעתי את תפילתך ואת תחינתך אשר התחננת לפני ה' בעניין השראת השכינה בתמידות ושמעתי קול המתפללים שם, והן בעניין התמדת מלכות בית דוד, בעניין המקדש אמר הקדשתי את הבית הזה אשר בניתי לשום שמי שם עד עולם היינו שיקרא תמיד בית ה' ושם ה' נקרא עליו, ושנית שעיני ולבי יהיו שם כל הימים להשגיח בהשגחת ניסית מיוחדת כל זמן שהבניין קיים, וגם בעת שיחרב ייקרא שם ה' עליו, ויהיה המקום מקודש לשם ה'."
          },
          {
            "hint": "",
            "question": "4. באיזה תנאי תתמיד מלכות בית דוד?",
            "answer": "אם תלך לפני כאשר הלך דוד אביך בתום לבב וביושר, שיהא המעשה בתמימות בלי פניות חיצוניות וביושר באמונות ודעות עד שע\"י כך תלך לפני לעשות ככל אשר ציויותיך במצוות עשה, וחוקי משפטי תשמור במצוות לא תעשה, אז והקימותי את כיסא ממלכתך על ישראל לעולם."
          },
          {
            "hint": "",
            "question": "5. אם שוב תשובון אתם ובניכם מאחרי ועבדתם אלוהים אחרים והשתחויתם להם?",
            "answer": "והכרתי את ישראל מעל אדמתם, שהם יומשכו אחרי המלך במעשיהם, וממילא תבוטל המלוכה, ואת הבית אשר הקדשתי לשמי אשלח מעל פני, והיו ישראל למשל ולשנינה בכל העמים, שידברו העמים על רוב רעתם."
          },
          {
            "hint": "",
            "question": "6. והבית הזה יהיה עליון כל עובר עליו ישום ושרק - לבאר?",
            "answer": "כל זמן שלא חטאתם הבית הזה יהיה עליון וחשוב, ומשתחטאו כל עובר עליו ישום וישרוק, היינו יתמהו על חורבנו, כגודל הקדושה גודל ההשתוממות על חורבנו, ואמרו על מה עשה ה' ככה לארץ הזאת ולבית הזה, ואמרו על אשר עזבו את ה' אלוקיהם אשר הוציא אם אבותם מארץ מצרים, ויחזיקו באלוהים אחרים וישתחוו להם ויעבדום, על כן הביא ה' עליהם את כל הרעה הזאת, מה שלא עשה כן לכל גוי, שלא היפלם תחת השגחתו ולא יגדל חרונו עליהם על שעובדים לכוכבים."
          },
          {
            "hint": "",
            "question": "7. מה נתן המלך שלמה לחירם מלך צור כאשר כילה את הבניינים?",
            "answer": "כתוב בפסוק חירם מלך צור נישא את שלמה בעצי ארזים ובעצי ברושים ובזהב לכל חפצו, אז ייתן המלך שלמה לחירם עשרים עיר בארץ הגליל, וכתב הרד\"ק זה בסוף עשרים שנה שבנה את בית ה' בשבע שנים וביתו בשלוש עשרה שנה, ובבניינים האלה נשא וסייע חירם את שלמה בעצי ארזים ובעצי ברושים וזהב, ובגמול זה גמלהו המלך שלמה ונתן לו עשרים עיר בארץ הגליל, ולא ישרו בעיניו וקראן ארץ כבול רוצה לומר סגור, שלא היו עוברים ושבים שם מגריעות הארץ, ורבותינו בשבת דף נ\"ד דרשו דהיא ארץ שאינה עושה פירות וי\"א ארץ חול שרגלי אדם שוקע בה מחמת חול כאילו הן כבולות, ובדה\"י מבואר שגם חירם נתן לשלמה עשרים עיר בארצו והושיב שם מבני ישראל, ועשו זאת כדי לחזק הברית ביניהם."
          },
          {
            "hint": "",
            "question": "8. איך ייתכן ששלמה הפקיע קדושת הארץ מעשרים עיר שזה נגד חוקי התורה?",
            "answer": "כתב המלבי\"ם בשם מורנו הרב יצחק אברבנאל שלא נתן הערים לחלוטין להוציאם מקדושת הארץ רק שיעבד הערים הללו לתת לחירם את המגיע לו לפי מה שסיכמו, וחירם יצא לראות את הערים האלה וטען שלא יוציאו את המתחייב בהסכם מפני כי ארץ כבול היא שאינה עושה פירות ונתן לו את הערים בחזרה."
          },
          {
            "hint": "",
            "question": "9. וזה דבר המס אשר העלה המלך שלמה לבנות את בית ה' ואת ביתו וגו' - לבאר?",
            "answer": "כתב הרלב\"ג דבר המס אשר העלה המלך שלמה לבנות כל אלו הבניינים שזכר שבנה שלמה, והנה המס הזה היה מכל הנותר מן האמורי החתי ופרזי החוי והיבוסי אשר לאו מבני ישראל המה, רוצה לומר שלא נתגיירו, העלם שלמה כולם למס עובד, והם עבדו אותו בבניינים האלה, אך מבני ישראל לא נתן שלמה עבד, כי הם היו אנשי מלחמה כשיצטרך, והם היו עבדי שלמה המשרתים לפניו."
          },
          {
            "hint": "",
            "question": "10. מדוע בנה שלמה בית לבת פרעה?",
            "answer": "בדבה\"י כתב הטעם שלא רצה שתשב בעיר דוד כי קודש המה אשר בא אליהן ארון ה'."
          },
          {
            "hint": "",
            "question": "11. כיצד השלים שלמה את עבודת הבית?",
            "answer": "אחר שגמר לבנותו, והעמידו על משפטו, להקריב בו הקורבנות, על מזבח הנחושת אשר לפני האולם, והתמידים דבר יום ביומו, לשבתות, לחודשים למועדות שלוש פעמים בשנה, והעמיד הכהנים על עבודתם, והלוויים על משמרותם להלל ולשרת, ולשוערים כמו שציוום דוד אביו בכל עניין הבית ובדברי האוצרות, והקטיר הקטורת בהיכל אשר לפני ה'."
          },
          {
            "hint": "",
            "question": "12. את מי לכד שלמה?",
            "answer": "שלמה לכד את עציון גבר עם אילות, ועשה שם אוניה, וחירם שלח לו לשם עוד אוניות, ויבואו אופירה ויקחו משם זהב."
          }
        ]
      },
      "י": {
        "": [
          {
            "hint": "",
            "question": "1. כיצד שמעה מלכת שבא על חוכמת שלמה?",
            "answer": "כתב המלבי\"ם בשם מורו כשעבדי שלמה הפליגו באוניות אופירה להביא הזהב, עברו בדרכם בארץ שבא, שהיה הסובב אותה מתחבר עם ים סוף בצד מערב והם ספרו את חוכמת שלמה, והיא שמעה שחוכמתו היא אלוקית ולא טבעית, ותבוא לנסותו בחידות."
          },
          {
            "hint": "",
            "question": "2. מדוע לא הפליגה מלכת שבא באוניות המלך לבקרו?",
            "answer": "כתב המלבי\"ם למעלתה הלכה דרך המדבר. לכן באת בחיל כבד לשומרה בדרך."
          },
          {
            "hint": "",
            "question": "3. ותבוא לנסות המלך בחידות - מדוע?",
            "answer": "כדי לבחון אם חוכמתו היא חוכמה אלוקית, ושלמה שחוכמת ה' הייתה בלבו היה יודע מה בלבה מיד כששמע דיבורה החיצוני ואמר לה כל אשר בלבבה ויגד לה שלמה את כל דבריה לא היה דבר נעלם מן המלך אשר לא הגיד לה."
          },
          {
            "hint": "",
            "question": "4. ותרא מלכת שבא את כל חוכמת שלמה - לבאר?",
            "answer": "מלבד החידות, ראתה והתפעלה מכל מה שראו עיניה, מחוכמת הבית, ומאכל שולחנו שהיה נעלה בכמות ואיכות משולחנם של שאר המלכים, ומושב עבדיו שהיה בסדר איש לפי ערכו, ומעמד משרתיו ומלבושיהם, לכל אחד היה מלבוש שמציין עבודתו לטבחים היה לבוש מיוחד וכן הרקחים והאופים וכדומה, ומשקיו שהיו ממינים רבים וממדינות מתחלפות, והמעלות שעשה מעצי אלמוגים בהם היה עולה מביתו לבית ה'."
          },
          {
            "hint": "",
            "question": "5. מדוע לא האמינה מלכת שבא על מה ששמעה על חוכמת שלמה עד שבאת לראות?",
            "answer": "כי העוסקים בחוכמה העיונית קשה להם להשתלם גם בשכל המעשי, כי נושאי העיונים הם מושגים מופשטים מחומר, ולא ישימו לב אל ההנהגה המדינית והמעשים שהוא נקשר בענייני החומר, והיא שמעה בארצה שהוא חכם בכל אלה, ולכן לא האמינה עד אשר באה לראות והנה הוספתי חוכמה וטוב אל השמועה אשר שמעתי, אשרי אנשיך העומדים לפניך השומעים חוכמתך, יהי ה' ברוך אשר באהבת עמו נתן להם אותך."
          },
          {
            "hint": "",
            "question": "6. מה נתנה מלכת שבא לשלמה?",
            "answer": "ותתן למלך מאה ועשרים כיכר זהב, ובשמים הרבה מאוד. ואבן יקרה, ושלמה נתן לה מדברים שראתה באוצר המלך ותחפוץ בהם, מלבד מה שנתן לה מנחה כנגד מנחה ותפן ותלך לארצה כי עיקר ביאתה הייתה בשביל שלמה."
          },
          {
            "hint": "",
            "question": "7. כמה זהב בא לשלמה בשנה?",
            "answer": "שש מאות שישים ושש כיכר זהב בא לו בכל שנה, ויגדל המלך שלמה מכל מלכי הארץ לעשר וחוכמה, וכל הארץ מבקשים את פני שלמה לשמוע את חוכמתו אשר נתן אלוקים בלבו, והמה מביאים איש מנחתו כלי כסף וכלי זהב ומלבושים ונשק ובשמים סוסים ופרדים דבר שנה בשנה, וייתן המלך את הכסף בירושלים כאבנים כי אנשי ירושלים נתעשרו גם כן ע\"י רבת העם שבאו לשם וכל אחד מעשירי ירושלים היה בונה לו בית ארזים עד שנתרבו הארזים כשקמים."
          }
        ]
      },
      "יא": {
        "": [
          {
            "hint": "",
            "question": "1. והמלך שלמה אהב נשים נוכריות רבות - מה הרעה שבזה?",
            "answer": "כתב הרד\"ק שתים רעות עשה בזה, אחת שהרבה לו נשים, ואפילו היו ישראליות אסור לו להרבות יותר מי\"ח נשים, וכל שכן שהם נוכריות וזו הרעה השנייה שהיטו לבו אחר אלוהים אחרים, והוא בטח בחוכמתו ואמר אני ארבה ולא אסור ועל זה אמר הנביא ירמיהו ט', כ\"ב אל יתהלל חכם בחוכמתו ומדגיש הכתוב את בת פרעה שהייתה תחילת הקלקלה אע\"פ שהיא לא היטתה את לבו עד שהרבה נשים נוכריות לעת זקנתו והטו את לבבו."
          },
          {
            "hint": "",
            "question": "2. איך ייתכן ששלמה עבד עבודה זרה?",
            "answer": "כתב שם לא שעבד עבודה זרה אלא שהניח נשיו לעבוד עבודה זרה לאלוהים אחרים ואף הניח להם לבנות במות בירושלים לעבודה זרה ולא מיחה בהן."
          },
          {
            "hint": "",
            "question": "3. האם שלמה גייר את הנשים שלקח?",
            "answer": "כתב הרלב\"ג גם אם נחשוב שגיירן קודם שלקחם עם כל זה לא יימלט מהגנות, כי בת פרעה אסורה לבוא בקהל גם אחר שנתגיירה, כי דור שלישי לבד מותר להם לבוא בקהל השם, וייתכן שדרש מצרי ולא מצרית, כמו שדרשו עמוני ומואבי לא יבואו בקהל ה' אבל עמונית ומואבית מותרות, והיה ראוי לשלמה שידקדק מאוד שזרעו יהיה שלם עם ה', כדי שתתקיים לו הברית שכרת ה' עם דוד אביו להתקיים לו המלוכה תמיד אם ישמרו בניו תורתו, הלא תראה שרחבעם היה בן עמונית ועשה הרע בעיני ה', וזה שלא מיחה בהם כשעבדו עבודה זרה זה כאילו לא נתגיירו."
          },
          {
            "hint": "",
            "question": "4. אז יבנה שלמה במה לכמוש שקוץ מואב בהר אשר על פני ירושלים - הכיצד?",
            "answer": "מייחס הכתוב כאילו הוא בנה שלא מיחה בהם ולא היה לבבו שלם עם ה' אלוקיו כלבב דוד אביו, שאז אהבת ה' הייתה גוברת על אהבת נשיו והיה מגרש אותן מעל פניו."
          },
          {
            "hint": "",
            "question": "5. האם טעה שלמה בעבודה זרה?",
            "answer": "כתב מורנו הרב יצחק אברבנאל ששלמה בחוכמתו השיג מציאות הנבדלים ואמיתות מה שהם כפי שאפשר, והגיע מעלת ידיעתו לדעת עניינם וכוחם והנהגתם בשפלים, והדרכים והאמצעים וההכנות הצריכות להוריד שפע כל שר ושר מן הנבדלים על עמו ועל נחלתו, ובזקנותו הטו נשיו את לבבו לא לעבוד עבודה זרה חלילה, כי אם ללמדו עבודת אלוקים ודרכי ההכנות איך להוריד השפע מהשרים העליונים הממונים על אומותיהן כדי להוריד השפע על אותן אומות, והיה זה עוון גדול העסק בידיעה והלימוד לנשיו שכבר נתגיירו, ומכל שכן בהניחן לעשות זאת בירושלים אשר איווה ה' למושב לו, וכתב המלבי\"ם שהלאו של לא יהיה לך אלוהים אחרים קאי על קיום אליל בביתו אף שאינו עובדו, וגם אם עשאה ע\"י אחרים עובר על הלאו ואפילו עשאה ע\"י עכו\"ם, וכיוון שבנו הנשים והוא החריש עבר על קיום אליל ברשותו וקשה כי אמרו חז\"ל במסכת שבת דף נ\"ו שכל האומר שלמה חטא אינו אלא טועה, ודבריהם מוכרחים מן הכתובים, שאם לא כן לא היה לו לומר שלא היה לבבו שלם עם ה' כלבב דוד אביו, ולא מילא אחרי ה' כדוד אביו, ואמר בפרוש שנשיו היו מקטירות לא המלך עצמו."
          },
          {
            "hint": "",
            "question": "6. מה העונש שמעניש ה' את שלמה?",
            "answer": "ויתאנף ה' בשלמה מלשון אף וכעס, כי נטה לבבו מעם ה' אלוקי ישראל הנראה אליו פעמיים, וציווה עליו לבלתי לכת אחרי אלוהים אחרים ולא שמר את אשר ציווה ה', ויאמר ה' לשלמה יען אשר הייתה זאת עמך הגם שלא עבדת עבודה זרה בפועל, עברת על קיום אליל ברשותך ובירושלים, ולא שמרת בריתי לבער העבודה זרה לכן קרוע אקרע את הממלכה מעליך ונתתיה לעבדך, והיה זה מידה כנגד מידה כאשר עבדו הם את ממלכת השמים שהם עבדי הקל כן יסיר המלוכה ממנו אל עבדו, וגמר העשייה של הגזירה לא יהיה בימיך וזה למען דוד עבדי אביך, רק בימי בנך אקרענה, ושבט אחד אתן לבנך למען דוד עבדי ולמען ירושלים אשר בחרתי, שע\"י בחירת ציון יראה שיישאר כיסא דוד שם שהוא בנה את ציון כדתיב גם בניהם עדי עד ישבו לכיסא לך כי בחר ה' בציון."
          },
          {
            "hint": "",
            "question": "7. אחר עונש קריעת המלכות מדוע מוסיף ומקים לו ה' לשטן?",
            "answer": "כדי שתתקיים מלכותו ביד בנו ובן בנו לעולם צריך ה' להחזיר את שלמה למוטב ע\"י שבט אנשים ונגעי בני אדם, עד שיתנחם על מעשיו הרעים."
          },
          {
            "hint": "",
            "question": "8. את מי הקים ה' לשטן לשלמה?",
            "answer": "את הדד האדומי מזרע המלך הוא באדום, וסיפר כשהיכה יואב כל זכר באדום נמלט נער קטן הוא הדד, וכאשר שמע שמתו דוד ויואב חשב להינקם מישראל, והדד ברח אז למצרים וימצא חן בעיני פרעה, וייתן לו לאישה את אחות אשתו המלכה, והיא ילדה לו את גנובת בנו, ואחר מות דוד ויואב ביקש מפרעה רשות לחזור לארצו, כי חשב לאסוף שם אנשים להילחם בישראל, ובעודו במצרים לא יכול היה להרע להם שהרי בת פרעה הייתה אשת שלמה, ויצא ממצרים ולא עלתה מחשבתו בידו, כי כל ימי שלמה אין שטן ואין פגע רע עד זקנותו כשחטא, ואז מצטרף רזון בן אלידע לשטן לשלמה יחד עם הדד, וילכו לדמשק וימלכו שם, וכיוון שחטא שלמה קמו עליו אלו השטנים והיו לשטן לישראל עד מות שלמה."
          },
          {
            "hint": "",
            "question": "9. מי השטן מישראל שהעמיד ה' לשלמה?",
            "answer": "ירבעם בן נבט משבט אפרים וירם יד במלך, מרד בו, שדיבר בו ולא ירא ממנו, וכבר הפקיד אותו שלמה לקבל המס ממנשה ואפרים כי ראהו זריז במלאכתו, וקודם שהרים יד במלך מצא אותו אחיה השילוני ובישרהו במלכות, על כן גבה לבו בהיותו פקיד בכיר של שלמה ומבושר ע\"י אחיה הנביא גבה לבו ודיבר בשלמה."
          },
          {
            "hint": "",
            "question": "10. מה טען ירבעם כנגד שלמה?",
            "answer": "טענה אחת שבנה את המלוא, והוא מקום רחבה סמוך לירושלים, וברחבה זו נהגו להתאסף העם בעלותם לרגל ושלמה בנה אותו מקום, ולא היה הדבר טוב בעיני העם, והיו יראים ממנו לאמור לו כך וכך עשה שלמה, ואז ירבעם גבה לבו והעיז את פניו ואמר שלמה בנה את המלוא, כלומר ראו רעה שעשה, ועוד שנית סגר את פרץ דוד אביו, כי דוד עשה פרץ בחומת ציון שאם ימרדו בו ישראל יצא ויברח משם בלא דעתם, ושלמה סגר אותו פרץ, ואמר ירמיהו ראו גבהות לבו שסגר הפרץ, כלומר הוא בוטח שאינו ירא ממרד."
          },
          {
            "hint": "",
            "question": "11. מפני מה זכה ירבעם למלכות?",
            "answer": "איתא במסכת סנהדרין דף ק\"א מפני מה זכה ירבעם למלכות, מפני שהוכיח את שלמה, ומפני מה נענש, מפני שהוכיחו ברבים."
          },
          {
            "hint": "",
            "question": "12. מדוע קרע אחיה השילוני את השלמה החדשה לשנים עשר קרעים?",
            "answer": "בי\"ב קרעים יש י\"ג חלקים, ונתן לירבעם י\"א חתיכות ובהם עשרה קרעים, לרמז על עשרת השבטים, ובידו נשארו שתי חלקים ובהם קרע אחד, לרמז ששבט יהודה יישאר למלכות בית דוד, ושבט בנימין נכלל בשבט יהודה והיו טפלים להם, כי כה אמר ה' אלוקי ישראל הנני קורע את הממלכה מיד שלמה ונתתי לך את עשרה השבטים, והשבט האחד יהיה לו למען עבדי דוד ולמען ירושלים העיר אשר בחרתי בה מכל שבטי ישראל."
          },
          {
            "hint": "",
            "question": "13. והלא שלמה היה מלך כל חייו ולא לקח ממנו מאומה?",
            "answer": "הקריעה הייתה לעניין הירושה של המלוכה שלא יוכל להורישה לבניו, ולא על המלכות בפועל."
          },
          {
            "hint": "",
            "question": "14. ואענה את זרע דוד למען זאת - אך לא כל הימים?",
            "answer": "שלא תחזור המלכות של זרע דוד על ישראל בגלל מה שעשה שלמה, אך לא כל הימים שעתידה מלכות בית דוד לחזור לימות המשיח, בימי מלך המשיח."
          },
          {
            "hint": "",
            "question": "15. ויבקש שלמה להמית את ירבעם?",
            "answer": "ויקם ירבעם ויברח מצרים אל שישק מלך מצרים שהיה שונא את שלמה, לפיכך ברח ירבעם אליו."
          },
          {
            "hint": "",
            "question": "16. כמה שנים מלך שלמה והיכן נקבר?",
            "answer": "והימים אשר מלך שלמה בירושלים על כל ישראל ארבעים שנה, וישכב שלמה עם אבותיו וייקבר בעיר דוד אביו, וימלוך רחבעם בנו תחתיו."
          },
          {
            "hint": "",
            "question": "17. מה התועליות שיש בזה לדעת הרלב\"ג?",
            "answer": "א. אין הכוונה בקורבנות הזביחה וההקטרה, אך הכוונה בהם הוא מה שיעידו עליו מסודות המציאות אשר יעמדו עליו המיוחדים לזאת העבודה המתבוננים בה באורך הזמן, ולזה לא יקובל בזה תועלת אלא כשנעשה ע\"י הכהנים, אלא שהתורה התירה הזביחה וההקטרה בבמות עד בואם אל המנוחה והנחלה, כדי שיתיישרו לעבודת ה' יתברך כיוון שהגויים היו מזבחים לאלילים וחשבו שאם לא יעבדו לה' בדרך זו אין הוא אלוה.<br>ב. יש בהעלאת העולות מבוא אל הנבואה, כי תכף אחר שהעלה שלמה העולות בגבעון נגלה אליו ה', וכן מבואר בבלעם שהשתדל שתגיע אליו הנבואה ע\"י המזבחות.<br>ג. ה' יכול להשפיע חוכמה על האדם בלא שהאדם יעשה איזה השתדלות ומאמץ עבורה, ובלא שום הקדמות מחקריות.<br>ד. השלם לא יבקש החיים והעושר אם לא שמפני זה יגיע וישיג השלמות האנושי, ולכן לא שאל שלמה מה' אלא השגת השלמות בעיון, ולא שאל אורך חיים ולא עושר, וגם לא רצה להכביד לשאול להורות שאין ראוי כן אפילו שאדונו מבקש לתת לו.<br>ה. כאשר ה' מבטיח טובה לאדם ראוי לו לשמוח על הטובה קודם בואה, כמו ששלמה העלה עולות אחר החלום שחלם, קודם בוא הטובה.<br>ו. ראוי לשופט שיתחכם בתחבולות לעמוד על אמיתות הדברים אשר תהיה בהם טענה בין איש לרעהו, כי לא יספיק להם שיתנהגו בזה לפי הנאמר לפניהם, שאם היה שופט שלמה במשפט שתי הזונות לפי מה שנאמר לעיניו, היה מן הראוי שיאמר שיישאר הילד החי לאשה המחזקת בו, ותהיה בזה אף תועלת מדינית שיפחדו להרע.<br>ז. כהן גדול ששימש בכהונה גדולה, לא תסור הכהונה ממנו גם אם גורש ממנה כמו אביתר שהועבר ע\"י דוד וגורש ע\"י שלמה, ובכל זאת נשאר עד סוף ימיו כ\"ג.<br>ח. יש למלך להעלות מס על עמו לכלכל אותו וביתו.<br>ט. יש לפרסם ולברך את ה' יתברך על שהניח לעם ישראל מכל אויביהם, וישבו לבטח.<br>י'. לפרסם עוצם הכבוד והעושר והחוכמה שהיה לשלמה כאשר ייעד לו ה' יתברך, והיה מדבר דיבור טבעי על כל מיני הצמחים, ועל כל מיני בעלי החיים.<br>י\"א. ראוי שלא לקצר בהשתדלות מלבוא בו בסיבות היותר נאותות וכל שכן כשיהיה ההשתדלות לעשות דבר לכבוד ה' יתברך, נלמד משלמה שהשתדל רבות בבנין בית ה'.<br>י\"ב. יש למלך להעביד הגויים התושבים לעשות מלאכת בניין ה'.<br>י\"ג. בניין בית המקדש ראוי שיהא לשם ה' כדי להישיר האנשים אל קדושת הבית הזה, ואל היראה ממנו, מפני היותו קדוש מתחילתו.<br>י\"ד. ראוי שיעשה האדם מלאכת ה' בזריזות נפלא יותר מזריזותו על חפציו, כפי ששלמה המלך עשה את בית ה' בשבע שנים, וביתו בשלוש עשרה שנה.<br>ט\"ו. ראוי שישתדל האדם לזכות שיעשה מקנייניו מה שהוא לכבוד ה' יתברך, הלא תראה כי שלמה אע\"פ שהיו לו הקדשות רבות לבנות הבית, בחר שיהיה נבנה גם משלו ויישארו ההקדשות לשם יתברך.<br>ט\"ז. להודיע עוצם נפלאות ה' יתברך ועוצם הראות שכינתו בבית המקדש, עד שסיפר שבצאת הכהנים מן הקודש הענן מילא את הבית.<br>י\"ז. המברך ראוי שיהיה פניו כנגד המתברכין, ולזה אמר ויסב המלך את פניו ויברך את כל קהל ישראל, ולזאת הסיבה צריך בברכת כהנים שיהיו פניהם כלפי העם.<br>י\"ח. ראוי לברך את ה' יתברך על הטובה, ולתת לו תודה על כל אשר גמל מהטוב, ויש בזה גם תועלת עקיפה להיישיר את האדם אל הטובות כולן מאת ה' יתברך.<br>י\"ט. התפילה נשמעת יותר ככל שהמתפלל דבק בה' יתברך, לכן התפלל שלמה במקום שישלם בו הדבקות בה' יתברך יותר, והוא לפני מזבח ה', עד אשר שאמר יעקב אבינו מה נורא המקום הזה אין זה כי אם בית אלוקים, ולזה קרה אברהם למקום הזה ה' יראה.<br>כ'. להודיע שהאלוק אחד מנהיג את השמים ואת הארץ.<br>כ\"א. להודיע שה' יתברך משגיח בעבדיו הדבקים בו השגחה פרטית.<br>כ\"ב. הדברים שייעד ה' יתברך אשר אי אפשר בהם מזולת השגחתו הפרטית, יהיה בהם תנאי בהכרח שיהיה המקבל ראוי.<br>כ\"ג. התפילה על כל הצרכים וצורכי הרבים וצורכי היחיד, ראוי שתהיה בבית המקדש או נוכח בית המקדש, ואז תהיה יותר נשמעת.<br>כ\"ד. לא תועיל התפילה על הדברים הבאים מחמת חטא בלא שתקדם לזה תשובה בכל לב ובכל נפש.<br>כ\"ה. ככל שהאדם הוא יותר נעלה ראוי שישפיל עצמו באותו יחס לפני ה', הלא תראה כי שלמה כרע על ברכיו לפני ה' יתברך עד כלותו להתפלל.<br>כ\"ו. על טוב שהגיע לו לבדו, ועל טוב שהגיע לו ולזולתו, יקדם להודות על הטוב שהגיע לו לבדו תחילה.<br>כ\"ז. להודיע עוצם השגחת ה' על ישראל, ולזה תמצא כי מפני ששיערה החוכמה האלוקית ששלמה יחטא לה' יתברך וזרעו אחריו, ויהיה זה סיבה לחורבן הבית ולגלות ישראל מעל אדמתם, הפליג ה' יתברך להזהירו כדי שיהא נשמר לה' ויצווה את בניו ובני ביתו אחריו לשמור את דרך ה', ולזה הודיעו דבר גלות ישראל מן הארץ אם לא ישמרו דרך ה', ולכן כשחטא לה' הודיעו ה' יתברך העונש שיבוא על זרעו בעבור חטא זה, כדי שישוב לתקן המעוות, ולא נכנע מפני זה להוכיח את נשיו, גם לא ציווה את בניו אחריו לשמור דרך ה', והיה זה סיבה לגלות ישראל מהארץ וחורבן הבית.<br>כ\"ח. אין ראוי להתגאות כנגד המלך, הלא תראה מפני הדיבור שאמר ירבעם כנגד שלמה היו עליו אימות מוות עד יום מות שלמה, ולא הועיל לו הייעוד שיעדו הנביא שימלוך על עשרת השבטים, והלא תראה כי דוד אע\"פ שייעדו שמואל שימלוך על ישראל לא נתגאה על שאול, ולא הניח לאיש מעבדיו להרע לו, וגם במותו חלק לו כבוד.<br>כ\"ט. ראוי לו לאדם שיעשה בחוכמה מעשיו כפי מה שאפשר ואפילו הוא נביא, כמו ששמואל פחד משאול למשוח את דוד שלא יהרגנו שאול, ולזה המתין אחיה השילוני שיצא ירבעם מירושלים קודם שיגיד לו ייעוד המלוכה, כדי שלא ישמע איש דבריהם, כי אם היה מתגלה דברו למלך, היו הנביא וירבעם בסכנה, ויהי זה כלי אל שלא תתקיים הנבואה, כי המלך ישתדל בכל עוז אם ידע זה להמית את ירבעם, ולא יועילהו ברחו על מלך מצרים כי יש כוח ביד שלמה לתת שוחד רב למלך מצרים להמיתו, ולא היה ירבעם במעלה שתדבק בו ההשגחה הפרטית להצילו."
          }
        ]
      },
      "יב": {
        "": [
          {
            "hint": "",
            "question": "1. מדוע נתקבצו בשכם ולא בירושלים להמליך את רחבעם?",
            "answer": "ועוד קשה הרי כבן מלך זכה במלוכה במות שלמה אביו ולא היה צריך משיחה והמלכה, כדאיתא בהוריות ובכריתות שאין מושחין מלך בן מלך, אך כיוון שישראל ביקשו תואנה להעביר המלוכה לירבעם כפי נבואת אחיה השילוני לפיכך שלחו ישראל וקראו לו לשכם שבארץ אפרים, וירבעם מאפרים, הוצרך רחבעם לבוא לשכם ולמלא שאלתם."
          },
          {
            "hint": "",
            "question": "2. מי עמד בראש המדברים ומה ביקשו מרחבעם?",
            "answer": "זקני העדה שלחו אל ירבעם שיבוא ממצרים להיות הוא ראש המדברים אל רחבעם כי ידעו בו שלא ישים למולו יד לפה כאשר החל להרים יד בשלמה, ודיברו אל רחבעם אם ירצה למלוך עליהם שיקל העול מעליהם מה שהיקשה עליהם שלמה, הגם שהיינו מוכרחים לשתוק בימי שלמה מצד מעלתו, ומצד שמלך כבר ולא יכולנו למרוד בו, אבל אתה שאינך שלמה, ועדיין אינך מלך צריך אתה להיענות לבקשתנו: א. להקל מעלינו את רוב המס, ב. שלא תשנה אח\"כ זאת."
          },
          {
            "hint": "",
            "question": "3. מה משיב רחבעם לבני ישראל?",
            "answer": "לכו, עוד שלושה ימים שובו אלי."
          },
          {
            "hint": "",
            "question": "4. מה עושה רחבעם במשך שלושת הימים?",
            "answer": "ויועץ המלך רחבעם בזקנים אשר היו עומדים את פני שלמה אביו איך לדחות את העם מעל פניו, כי החליט שלא להיענות לשאלתם רק ישתרר בממלכה בלתי מוגבלת עליהם, ורצה להתייעץ בזקנים אם לדחותם בדברים רכים, אם ברמאות, אם בדברים קשים ומפחידים, וידברו אליו הזקנים לסתור על מנת לבנות, וכדברי חז\"ל סתירת זקנים בניין, ואמרו אליו שאם יסרב למלא בקשתם הלא ימרדו בו וימליכו את הטוב בעיניהם, ואם יתחיל להתפשר עימהם עד כמה תהיה תוקף ממשלתו והמיסים והעבודה, אז גם הם יעיזו פנים לבקש דברים רבים, ויאסרוהו בשבועת האלה ובחוקים קבועים לא יוכל להפרם, אבל העצה היא שיבטיח להם יותר מאשר רוצים, כי ישיב להם שהעם אינם עובדי המלך רק הוא עבד העם, והוא צריך לעשות רצונם, ובאופן שישים בקשתם זאת כדבר קטן וכדבר שהשכל מחייבו מעצמו, ובזה ירוויח:<br>א. שירף רוחם מדבר ומבקש עוד כי ייתן להם יותר מאשר שאלו.<br>ב. כאשר יקטין את הדבר ימליכוהו סתם ולא ישביעוהו, ולא יעשו על זה חוקים קבועים, ואחר שימלוך אז ישתרר כחפצו והם לא יוכלו למרוד כי ייראו מפניו, ואל תמתין ג' ימים, רק היום תקרא אותם ותשיב להם, שאתה עבד להם, שיהיה נראה שהוא דבר פשוט אצלך, בלי צורך להתייעץ ולחשוב עליו, ובזה תאיר עיניהם פתאום וימליכוך בלא תנאים."
          },
          {
            "hint": "",
            "question": "5. מדוע דוחה רחבעם את עצת הזקנים ומתייעץ עם הילדים אשר גדלו עימו?",
            "answer": "כתב המלבי\"ם שהוא לא הבין שבעצת הזקנים יפיק כדי חפצו, וחשב דעתם גסה עליהם לערוך לפניו עצתם נגד רצונו, וזה לא יעשו הילדים יען אשר גדלו עימו, ולא יערבו לבם לאמור שישפיל את עצמו לפני העם, וידברו הילדים כחסרי דעת מבלי לחשוב כי מרה תהיה באחרונה וכה תאמר לעם האצבע הקטנה שלי היא יותר עבה ממתני אבי, והרצון בזה כי כשמלך שלמה היה נער קטן בן שתים עשרה שנה, ועם כל זה עבדתם אותו בזאת העבודה, ולזה ראוי שתעבדוני יותר חזק ויותר קשה, כי רחבעם היה בן ארבעים ואחד שנה במלכו, ועתה אבי ייסר אתכם בשוטים ואני אייסר אתכם בעקרבים שהם שבטים בהם קוצים שנוקבים ומכאיבים יותר."
          },
          {
            "hint": "",
            "question": "6. מה משיב רחבעם לעם ביום השלישי?",
            "answer": "ויען המלך את העם קשה, ויעזוב את קצת הזקנים אשר יעצוהו, וידבר אליהם כעצת הילדים, ולא שמע המלך אל העם, כי הייתה סיבה מעם ה' למען הקים את דברו אשר דיבר ה' ביד אחיה השילוני אל ירבעם בן נבט, שהבטחת הטוב לא תשתנה בשום אופן."
          },
          {
            "hint": "",
            "question": "7. מה משיבים העם אל רחבעם?",
            "answer": "וירא העם כי לא שמע המלך אליהם, וישיבו העם אל המלך דבר לאמור מה לנו חלק בדוד ולא נחלה בבן ישי, כי ישי היה הדיוט ואם כן מלכותו תלויה בהסכמתנו, ועתה ישראל לכה לאוהליך ולא תמליכו את רחבעם, וילך ישראל לאוהליו, הגם שנפרדו בחרי אף, לא התקבצו לבחור מלך אחר כי התפרדו איש לאוהלו, לא קיבלו את מלכותו ולא בחרו מלך אחר על פניו, ורק שבט יהודה ובנימין ושאר השבטים הגרים בגלילות אלו, מלך רחבעם עליהם תיכף, ויתר השבטים נשארו בלא מלך ועדיין לא פשעו בו, ואם היה מניח להם הייתה עדיין תקווה."
          },
          {
            "hint": "",
            "question": "8. מה הטעות שעושה רחבעם?",
            "answer": "איננו ממתין כדי שהעם ישוב לאיתנו, אלא שולח אליהם את אדורם הממונה על המס מימי שלמה אביו, אשר מהווה את מוקד השנאה, ורחבעם שלחו כדי לגבות המס כמקודם כדי להראות שידו תקיפה כבימי שלמה אביו, ובזה התמרמרו העם מאוד ויסקלוהו באבנים וימת, והמך רחבעם הוצרך לברוח, ואז, ויפשעו ישראל בבית דוד ומרדו באופן מוחלט, ועתה היו מוכרחים להמליך עליהם מלך שיעמוד נגד רחבעם."
          },
          {
            "hint": "",
            "question": "9. מדוע הקהיל רחבעם את יהודה ובנימין להילחם בישראל?",
            "answer": "כי חשב שה' יושיעם אחר שהמלוכה מובטחת לזרע בית דוד, וזה שאמר להשיב את המלוכה אל רחבעם בן שלמה."
          },
          {
            "hint": "",
            "question": "10. מה משמיע שמעיה הנביא אל רחבעם?",
            "answer": "כה אמר ה' לא תעלו ולא תלחמון אם אחיכם ישראל, שובו איש לביתו, כי מאתי נהיה הדבר הזה שיהיו עשרה שבטים לירבעם, ושבט יהודה לבית דוד, וישובו ללכת כדבר ה'."
          },
          {
            "hint": "",
            "question": "11. מדוע פחד ירבעם אחר שהומלך למלך על כל ישראל?",
            "answer": "פחד בלבו שאם יעלו העם לרגל לבית המקדש בירושלים, ישוב לבם אל אדוניהם ויתפייסו עמו, והרגוני ושבו אח\"כ אל רחבעם בפועל בראותם כבודו וכבוד בית ה', כי עושר גדול הוריש שלמה לרחבעם."
          },
          {
            "hint": "",
            "question": "12. ויועץ ירבעם ומה יעצו לו לעשות?",
            "answer": "יעצו לו לעשות שני עגלי זהב, והנה להסיר העם מלכת ירושלים היה יכול לבנות מקדש בבית אל כתבנית המקדש אשר בירושלים להעמיד שם העבודה כמו במקדש ה' בירושלים, אבל זה היה קשה בעיניו, אם מצד הבניין עצמו שבנה שלמה שנבנה בעושר מופלג מאוד, ולא יכול היה לבנות בית כמוהו, ואם יבנהו בלא הדר וכבוד, יתמידו העם ללכת אל הבית הגדול, ואם מצד מה שנתפרסם כי שם ה' שכן מהאש מהשמים שהיה מתמיד שם, וארון העדות וכלי משה, וכבר ראו כל העם כי מלא כבוד ה' את בית ה' בעת בניינו, וכל הנביאים הגדילו מעלתו, שכל זה יחסר בבית אשר יבנה ולא יתקבל בעיני העם, לכן הייתה העצה לעשות שני עגלי זהב, שבהיותו במצרים ראה כן את המצרים עושים שהיו להם שני שוורים אשר עבדו אותם האחד בעיר המלוכה מוף והשני בעיר האלי פאליס ובחודש השמיני היה חג להעם אל העגל, כי האיש שאליו נעשה העגל שהוא ואשתו למדו דעת מלאכת עבודת האדמה, נהרג בחודש ההוא, ויען שאת השור האחד בעיר מוף כבדו מאוד ופיזרו עליו הון רב, לכן עשה עיקר מהעגל בבית קל, ובכל זאת אחר שעקר מגמתו היה להניא את העם מעבודת המקדש אין ספק שהראה במעשה זה פנים לכל צד, אל יראי ה' אמר שעשאם לשים האל שכמו שישכון במקדש על שני הכרובים הלקוחים מהמרכבה היא צורה אנושית מורה על החוכמה, השיא אותם שישכון בבית קל ובדן אל פני השור שבמרכבה שמורה על ריבוי התבואות וכוח השור, וירבעם חשב להקל מעל העם את המעמסה של העלייה לרגל ג' פעמים בשנה למקום רחוק, וכן את רוב הקורבנות על כל חטא ואשם ונדבות ותרומות ומעשרות וכדומה, ועל כן עשה את תבנית העגל, שציור העגל מורה החפשיות להגיד להם שהם חופשיים מכל עבודה וחשב שהם ישמחו על זה."
          },
          {
            "hint": "",
            "question": "13. במה טעה ירבעם בסברתו?",
            "answer": "הוא חשב שכמו שרצו להקל מעליהם עול המסים, יחפצו להקל מעליהם משא העלייה לרגל בדרך רחוקה והבאת הקורבנות, ולא כן הדבר, כי טבע האדם לחייב עצמו באיזה עבודה לה', וכל שהדת תעמיס עליו עבודות קשות ומצוות רבות כן יטה יותר אחריה, ויעשה ברצון, עד שהדבר הזה מה ששם האחד בבית קל והאחד בדן להקל מעליהם טורח הדרך היה בעיניהם לחטאת, מה שרצה להקל בעבודת ה', והם עשו בהפך שלא הלכו לבית אל שהוא קרוב רק וילכו לפני האחד עד דן לקבל שכר פסיעות, וע\"י כך גם גדלה חטאת ישראל שבזה הראו איך עובדים הפסל בכל נפשם ולבבם."
          },
          {
            "hint": "",
            "question": "14. מה עושה ירבעם כדי לרצות את העם?",
            "answer": "ויעש בית במות, בית שהיו בו במות רבות בהפך מה שהיה בבית המקדש שלא הייתה בו כי אם במה אחת, ויעש כהנים מקצות העם אשר לא היו מבני לוי, ומשך בזה את לב העם, כי הוא פטר אותם מהמעשרות ושאר מתנות כהונה שהיו נותנים לשבט לוי חלף עבודתם, והשינוי השני שעשה את החג בחודש השמיני כדי שיהיו מובדלים בזמן ובאיכות העבודה, ומה שעשאו בט\"ו לחודש כדי לנאץ ולהכעיס, ופרי החג הנקרבים בחג הסוכות העלו בחג הזה, וכל זה עשה בבית אל ששם קבע העבודה לזבוח לעגלים אשר עשה, ורצה ששם יעבדו גם לעגל אשר בדן דוגמת ירושלים, וכן העמיד שם את כוהני הבמות אשר עשה, כדי שתהיה כלל העבודה במקום אחד."
          }
        ]
      },
      "יג": {
        "": [
          {
            "hint": "",
            "question": "1. מי עלה להקטיר הקטורת ומה קרה שם?",
            "answer": "ירבעם בעצמו עלה על המזבח להקטיר הקטורת דוגמת הכהן הגדול בבית המקדש אשר נכנס לפני ולפנים ביום הכיפורים, ואז בהיותו בראש המזבח, והנה איש האלוקים בא מיהודה בדבר ה' הוא עידו הנביא, ועלה על אל המזבח אשר עומד שם ירבעם, ויקרא על המזבח בדבר ה' ויאמר מזבח מזבח כה אמר ה' הנה בן נולד לבית דוד יאשיהו שמו וזבח עליך את כהני הבמות החיים, וישרוף עליו עצמות הכהנים המתים."
          },
          {
            "hint": "",
            "question": "2. מה המופת שנתן איש האלוקים על נבואתו?",
            "answer": "שהמזבח עליו היו עומדים יקרע וישפך הדשן אשר עליו, להורות שכן ישפכו דשן עצמות הכהנים הנשרפים עליו, לא יאספו ולא יקברו."
          },
          {
            "hint": "",
            "question": "3. כיצד מגיב ירבעם על דברי איש האלוקים?",
            "answer": "וישלח ירבעם את ידו מעל המזבח לאמור תפשוהו, ונתייבש ידו אשר שלח כי נענש מפני כבוד הנביא, ולא יכול להשיבה אליו, והמזבח נקרע וישפך הדשן מן המזבח כמופת אשר נתן איש האלוקים בדבר ה'."
          },
          {
            "hint": "",
            "question": "4. מה מבקש ירבעם מאיש האלוקים?",
            "answer": "חל נא את פני ה' והתפלל בעדי ותשוב ידי אלי, ויחל איש האלוקים את פני ה' ותשב יד המלך אליו ותהי כבראשונה, וירבעם אמר כל המופת שנתת ויבושת היד עדיין אינה מכרעת עד שתוכל לעשות דבר והיפוכו שתתרפא היד, ורצה לדעת אם יש לו תקנה לשוב בתשובה, וכשראה שיכול לרפאות בתפילתו חולי גופו האמין שתועיל תפילת הנביא לרפאות חולי נפשו ולהחזירו בתשובה."
          },
          {
            "hint": "",
            "question": "5. מדוע מסרב עידו הנביא להזמנת ירבעם לבוא לסעוד עמו?",
            "answer": "כי כן ציוו אותו בדבר ה' לאמור לא תאכל לחם ולא תשתה מים, ולא תשוב בדרך אשר הלכת, לכן לא אוכל לבוא עימך לביתך, ולמה מנעהו המלאך מלאכול ולשתות במקום ההוא, לפי שאסור להיכנס לעיר של עובדי עבודה זרה אם לא כדי להתראות בהם ולמנעם או לדבר להם בשם ה'."
          },
          {
            "hint": "",
            "question": "6. מי היה הנביא הזקן בבית אל ומה עשה?",
            "answer": "רש\"י כתב דנביא שקר היה ובאו בניו וסיפרו לו ממעשה איש האלוקים הוא עידו הנביא, מקריעת המזבח, ומיבושת יד ירבעם ורפואתה, והנבואה העתידה שניבא על המזבח ויאמר אל בניו חבשו לי החמור, וירכב עליו וילך אחרי איש האלוקים וימצאהו יושב תחת האהל, וישאלהו האתה איש האלוקים, ויאמר אני, ויאמר אליו לך אתי הביתה ואכול לחם, ויסרב כפי שסרב לירבעם, ויכחש לו נביא השקר ויאמר לו גם אני נביא כמוך ומלאך דיבר אלי בדבר ה' לאמור השיבהו איתך אל ביתך ויאכל לחם וישת מים, וישב אתו ויאכל לחם בביתו וישת מים."
          },
          {
            "hint": "",
            "question": "7. איך נתפתה הנביא לדברי הזקן נביא השקר?",
            "answer": "כתב המלבי\"ם דיש להסתפק בשני הציוויים שננצטווה:<br>א. במה שאמר לו שלא ישוב בדרך שבא הלך האם הציווי הוא שלא ישוב על שום מקום שכבר הלך בו (אפילו ישכח חפץ עליו לבחור דרך חדשה ולא ללכת בדרך שהלך בה, ולפי זה אסור לו לחזור מן האלה אשר ישב בה, לבית אל, כי כבר הלך בדרך זו, או שיש לפרש שרק בחזרתו מבית אל ליהודה צריך לשוב בדרך אחרת, אבל באמצע הדרך יוכל לשוב לאחור אל הדרך שבא בה ואם כן יוכל לשוב מן האלה שישב בה חזרה אל בית אל.<br>ב. וכן במה שציווהו שלא לאכול לחם ולא לשתות מים יש להסתפק האם הציווי הוא שלא יאכל בבית אל לחם ומים כל ימי חייו אף שיצא משם וחזר לשם, או יש לפרש שציווהו רק על העת שבא לשם לנבאות, אבל אם יצא משם וחזר מותר לו לאכול לחם, כי בצאתו משם פסקה האזהרה, ובא הזקן נביא השקר לפתור לו את הספקות לקולא, שיוכל לשוב וגם יוכל לאכול לחם, כי אחרי צאתו פסק האיסור, ולא קיבל איש האלוקים את דבריו אלא נקט לחומרא את הספקות, ואז אמר לו הזקן גם אני נביא כמוך וכיחש לו שלא נאסר עליו לחזור ולאכול לחם, ומאחר שגם הוא עצמו היה מסופק בזה, ולא מבואר אצלו בהחלט שאסור לו לחזור ולאכול לחם, האמין לזקן."
          },
          {
            "hint": "",
            "question": "8. מדוע מודיע ה' את עונש איש האלוקים דרך הזקן נביא השקר?",
            "answer": "כתב שם דלא הודיע ה' לנביא עצמו שאז לא היו יודעים למה נענש והיו חושבים שהיה נביא שקר, ושלכן אכלו האריה, לכן הוכרח לדבר אל הזקן למען יספר אחר כך אמיתת הדברים, ויאמר אליו כה אמר ה' יען אשר מרית את פי ה' ולא שמרת את המצווה אשר ציווך ה' אלוקיך ואכלת לחם ושתית מים, לא תבוא נבלתך אל קבר אבותיך, כי כל ספק שיסתפק בציווי ה' צריך ליזהר בו לחומרא, כי במקום שסתם דבריו ולא באר ההיתר בפירוש רצה שנחמיר בו, ואין לך תרוץ שסמכת על דברי הנביא שבבית אל, כי הציווי ששמעת בעצמך מפי ה' אי אפשר לבטלו רק אם תשמע בעצמך שנית שיאמר לך ההפך."
          },
          {
            "hint": "",
            "question": "9. מדוע לא נענש הזקן נביא השקר?",
            "answer": "והרי כתוב בתורה שהמדבר בשם ה' אשר לא ציווה לדבר חייב מיתה בידי שמים, וכתב הרלב\"ג וידמה כי לרוב עוונותיהם הסתיר ה' יתברך פניו מהם ולא ענשם על חטאיהם, כדרך שנאמר בהושע ד', י\"ד לא אפקוד על בנותיכם כי תזנינה וגו'."
          },
          {
            "hint": "",
            "question": "10. מה עושה איש האלוקים אחר אכלו?",
            "answer": "ויחבוש לו החמור כי עבירה גוררת עבירה, אחר שנכשל ואכל ולא נמנע לאכול עד גמרו, לקח ממנו מתנה חמור שהיה לו לדון שאסור כמו האכילה, וילך וימצאהו אריה בדרך וימיתהו, ותהי נבלתו מושלכת בדרך והחמור עומד אצלה, והאריה עומד אצל הנבלה, והיה פלא גדול שהאריה לא שבר את החמור ולא אכל את הנבלה, כי מה' היה למען ייוודע עונשו זה וייקחו מוסר היודעים שאולי ישוב ירבעם מדרכו הרעה בראותו שעל חטא זה בלבד נענש הנביא בעונש נפלא."
          },
          {
            "hint": "",
            "question": "11. מה נעשה עם נבלת איש האלוקים?",
            "answer": "הנביא הזקן נביא השקר כאשר שמע מה שקרה, ויחבוש את חמורו וילך וימצא את נבלת איש האלוקים וחמורו ממתין שיישאוהו עליו לקוברו, ויישאהו ויניחהו בקברו אשר כרה לעצמו ויספוד עליו הוי אחי, שידעו מה שעשה בבית אל, ואת הדברים שדיבר אל ירבעם."
          },
          {
            "hint": "",
            "question": "12. מדוע מצווה הנביא הזקן את בניו לקוברו אצל איש האלוקים?",
            "answer": "כי ידע שעצמות איש האלוקים ימלטו שלא ישרפם יאשיהו, ולמלט עצמותיו עשה כן."
          },
          {
            "hint": "",
            "question": "13. האם ירבעם שב מדרכו הרעה?",
            "answer": "אחר הדברים האלה לא שב ירבעם מדרכו הרעה והטעם שלא שב מפני הכבוד המדומה שירא שמלכות בן דוד תהיה בראש אם יעלה לירושלים והוא במדרגה אחריו, ושב כבתחילה ועשות מקצות העם כהני במות לכל מי שרוצה, והגדיל החטאת יום יום, למרות שידעו את נבואת איש האלוקים שישרפו עצמותיהם, לא חשו."
          },
          {
            "hint": "",
            "question": "14. מה העונש שנענש ירבעם?",
            "answer": "אחר שלא לקח מוסר מדברי הנביא, והיה ראוי שייקח מוסר אחר שראה מופת המזבח שנקרע ונשפך הדשן, וידו שיבשה שבה לקדמותה מפני תפילת הנביא, והמתת האריה את איש האלוקים אשר מרה את פי ה' רק לאכול ולשתות במקום ההוא, ויהי בדבר הזה לחטאת בית ירבעם לא עליו לבדו רק על כל ביתו, ויצא גזר הדין להכחיד ולהשמיד את כל ביתו מעל פני האדמה ולא יישאר לא נין ונכד."
          }
        ]
      },
      "יד": {
        "": [
          {
            "hint": "",
            "question": "1. מדוע מצווה ירבעם לאשתו לשנות בגדיה וללכת לאחיה השילוני?",
            "answer": "כיוון שבנו החשוב אביה חלה, רצה שתלך לנביא לדעת מה יהיה לנער, וציווה עליה לשנות בגדיה כדי שלא יכירוה, לשתי טעמים, טעם ראשון הרי אחיה היה שונא אותו לפי שסר מאחרי ה', אמר בלבו אם ידע אחיה שהיא אשתי לא יתנבא לי כי אם רע, לפיכך אמר לאשתו שתשתנה כדי שלא יכירה שהיא אשת ירבעם, וטעם שני כי חשש שהרואים יחקרו לאן היא הולכת ויאמרו שהוא מאמין בנביאי ה' לא בנביאי העגלים."
          },
          {
            "hint": "",
            "question": "2. מה המנחה ששלח בידה?",
            "answer": "כתב המלבי\"ם שגם זה היה עצה שלא יכירה כי לחם ונקודים אינו מנחת מלך, וידמה שהיא אשת מבנות הכפרים, והיה מוכרח להביא איזה תשורה בבואה לאיש האלוקים למען יניחה משרתו ליכנס אליו."
          },
          {
            "hint": "",
            "question": "3. האם אחיה מזהה את אשת ירבעם?",
            "answer": "כתוב ואחיהו לא יכול לראות כי קמו עיניו משיבו, שפסקו עיניו מראות מרוב שיבתו, וה' אמר אל אחיהו הנה אשת ירבעם באה לדרוש דבר מעמך אל בנה החולה וכזה וכזה תדבר אליה, ויהי כשמוע אחיהו את קול רגליה באה בפתח, ויאמר בואי אשת ירבעם למה זה את מתנכרה ואנוכי שלוח אליך קשה."
          },
          {
            "hint": "",
            "question": "4. מה הנבואה הקשה שאומר אחיה לאשת ירבעם?",
            "answer": "ויאמר אליה לכי אמרי לירבעם כה אמר ה' אלוקי ישראל יען אשר הרימותיך מתוך העם, והיה עליך לזכור שהיית הדיוט ואתנך לנגיד והיה עליך לזכור זאת ולעבדני ביתר שאת, ואקרע את הממלכה מבית דוד שלפי זה היה עליך להיות צדיק יותר מבית דוד, ואתה לא די שלא היית כעבדי דוד אשר שמר מצוותי ואשר הלך אחרי בכל לבבו במחשבה ובכוונת הלב, ותרע לעשות מכל אשר היו לפניך, כי שלמה לא מיחה בנשיו שעבדו ע\"ז מתוך שאהב אותן, ואתה לא עשית מאהבת נשים רק להכעיסני, שלמה לא עזב את ה' ועבודתו, ואתה השלכת אותי לאחוריך לבלתי פנות אל דבר ממצוותי, לכן הנני מביא רעה אל בית ירבעם והכרתי לירבעם משתין בקיר עצור ועזוב בישראל וביערתי את בית ירבעם כאשר יבער הגלל עד תומו, רוצה לומר שה' יבער אחר ירבעם עד תומו ולא ינתנו לקבורה מלבד אביה."
          },
          {
            "hint": "",
            "question": "5. מדוע זכה אביה בן ירבעם לקבורה והספד?",
            "answer": "כאשר הגיעה אשת ירבעם אל שער העיר מת אביה כדברי הנביא, וזכה לקבורה והספד מפני שביטל משמרות שהושיב אביו בדרכים למנוע את ישראל שלא יעלו לרגל, והגם שלא היה צדיק מכל מקום הדבר הטוב שנמצא בו הוא גדול יען שהוא בבית ירבעם שהיו מסיתים ומעכבים אותו מלעשות טוב והוא עמד בפניהם בזה."
          },
          {
            "hint": "",
            "question": "6. כמה שנים מלך ירבעם ומי מלך תחתיו?",
            "answer": "עשרים ושתים שנה מלך ירבעם וישכב עם אבותיו וימלוך נדב בנו תחתיו."
          },
          {
            "hint": "",
            "question": "7. מה הרע שעשה רחבעם בעיני ה'?",
            "answer": "אימו נעמה העמונית שעבדה עבודה זרה לעת זקנת שלמה היא יעצה אותו להרשיע וגם גדל על מנהגיה, והגדילו יהודה לחטוא יותר מימי שפוט השופטים, ויבנו גם המה להם במות ומצבות ואשרים על כל גבעה גבהה נטעו אשרה ותחת כל עץ רענן בנו במות ומצבות, וגם קדש היה בארץ מוכן למשכב ככל תועבות הגויים אשר הוריש ה' מפני בני ישראל."
          },
          {
            "hint": "",
            "question": "8. מדוע עלה שישק על ירושלים?",
            "answer": "שישק מלך מצרים הוא פרעה נכה, ונקרא שישק על שהיה משתוקק ומתאווה כל ימיו לכסאות השן שהיה לשלמה חתנו, ועכשיו בשנת החמישית למלכות רחבעם עלה על ירושלים ולקחו, וייקח את אוצרות בית ה', ואת אוצרות בית המלך ואת כל מגיני הזהב אשר עשה שלמה."
          },
          {
            "hint": "",
            "question": "9. ומלחמה הייתה בין רחבעם ובין ירבעם כל הימים - לבאר?",
            "answer": "אע\"ג דלעיל פרק י\"ב, כ\"ד שב מלהילחם עם ישראל בדבר שמעיה הנביא, מכל מקום לאחר זה חזר ונלחם עימו כל הימים עד מותו."
          },
          {
            "hint": "",
            "question": "10. כמה שנים מלך רחבעם ומי מלך תחתיו?",
            "answer": "רחבעם מלך שבע עשרה שנה בירושלים, וישכב עם אבותיו וימלוך אבים בנו תחתיו."
          }
        ]
      },
      "טו": {
        "": [
          {
            "hint": "",
            "question": "1. ומלחמה הייתה בין אבים ובני ירבעם - לבאר?",
            "answer": "אבים מלך בשנת שמונה עשרה למלך ירבעם, והמלחמה שהייתה בן רחבעם לירבעם הייתה כל ימי חייו של אבים מעת היותו איש, כי הוא היוצא והבא במלחמה כי רחבעם היה רך הלבב, ובדברי הימים זכר מלחמה חזקה שהייתה בין אבים וירבעם שמתו בה חמש מאות אלף איש מישראל ואבים ניצח המלחמה."
          },
          {
            "hint": "",
            "question": "2. כמה שנים מלך אבים ומי מלך תחתיו?",
            "answer": "וילך אבים בכל חטאת אביו אשר עשה לפניו, ולא היה לבבו שלם עם ה' אלוקיו כלבב דוד אביו, והיה ראוי ליפול במלחמה עם ירבעם והוא ניצח בדרך נס ולא בזכותו אל בזכות דוד אביו ובזכות ירושלים, ומלך שלוש שנים בירושלים, וישכב אבים עם אבותיו, וימלוך אסא בנו תחתיו."
          },
          {
            "hint": "",
            "question": "3. ויעש אסא הישר בעיני ה' כדוד אביו - לבאר?",
            "answer": "מעכה אם אבים גידלה אותו ולא למד אסא ממעשיה, ועשה הישר בעיני ה'. ויעבר הקדשים מן הארץ הם המוכנים למשכב, ויסר את כל הגלולים אשר עשו אבותיו, ואת מעכה אם אביו העבירה מהיות מושלת בעבור שעשתה מפלצת לאשרה שאימתה מוטלת על עובדיה, ומטעם זה נקראו אימים גלולים כדאיתא בירמיה נ', נ\"ח ובאימים יתהוללו, וישרוף את המפלצת והשליך האפר בנחל קדרון."
          },
          {
            "hint": "",
            "question": "4. רק הבמות לא סרו - על מה מדובר?",
            "answer": "במות היחיד שהיו עשויות לשמים, שהורגלו ליקרב עליהן משחרבה שילה עד שנבנה הבית שהיו הבמות מותרות, לא סרו עתה, אע\"פ שנאסרו משנבנה הבית והיו ענושים עליהם כרת, וזה נחשב לחטא."
          },
          {
            "hint": "",
            "question": "5. כמה שנים מלך נדב בן ירבעם ומי מלך תחתיו?",
            "answer": "ונדב בן ירבעם מלך על ישראל בשנת שתיים לאסא מלך יהודה, וימלוך על ישראל שנתיים, ויעש הרע בעיני ה' וילך בדרך אביו ובחטאתו אשר החטיא את ישראל, ויקשור עליו בעשא, היינו מרד בו בשעת המלחמה בגבתון אשר לפלישתים וימיתיהו בשנת שלוש לאסא מלך יהודה וימלוך תחתיו, ויהי כמלכו היכה את כל בית ירבעם לא השאיר כל נשמה לירבעם עד השמידו, כדבר ה' אשר דיבר ביד עבדו אחיה השילוני, על חטאות ירבעם אשר חטא ואשר החטיא את ישראל, בכעסו אשר הכעיס את ה' אלוקי ישראל."
          },
          {
            "hint": "",
            "question": "6. ומלחמה הייתה בין אסא ובין בעשא מלך ישראל כל ימיהם - מדוע?",
            "answer": "אחר שבעשא היכה את כל בית ירבעם היה ראוי שאסא יהיה אוהבו, רק סיבת המלחמה כי בעשא עשה הרע בעיני ה' וילך בדרך ירבעם ובחטאתו אשר החטיא את כל ישראל, על כן שנאהו אסא הצדיק על דרך משנאיך ה' אשנא."
          },
          {
            "hint": "",
            "question": "7. כיצד מגיב אסא על המגדל הגבוה שבונה בעשא בשערי ירושלים?",
            "answer": "בעשא התחיל לבנות המגדל הזה כדי לזרוק אבנים ליוצא ולבא, שלא יוכלו לצאת ולא להיכנס לירושלים, וייקח אסא את כל הכסף והזהב הנותרים בבית ה' ובאוצרות המלך שהשאיר שישק מלך מצרים, ויתנם ביד עבדיו וישלחם אל בן הדד מלך ארם היושב בדמשק לאמור, ברית ביני ובינך בין אבי ובין אביך, הנה שלחתי לך שוחד כסף וזהב לך הפר את בריתך עם בעשא מלך ישראל ויעלה מעלי, רוצה לומר הילחם עמו שיעלה מעלי, וישמע בן הדד אל המלך אסא וישלח את צבאו אל ערי ישראל, ויהי כשמוע בעשא ויחדל מבנות המגדל בשערי ירושלים וישב בתרצה עיר המלוכה."
          },
          {
            "hint": "",
            "question": "8. מה עושה אסא באבנים ובעצים על המגדל שבנה בעשא?",
            "answer": "הכריז והשמיע לכנוס את כל יהודה ואפילו חתן מחדרו שנאמר בו נקי יהיה לביתו שנה אחת, וישאו את אבני המגדל ועציה אשר בנה בעשא, ויבן בם המלך אסא את גבע בנימין ואת המצפה."
          },
          {
            "hint": "",
            "question": "9. כמה שנים מלך אסא ומי מלך תחתיו?",
            "answer": "ארבעים ואחת שנה מלך בירושלים, רק לעת זקנתו חלה את רגליו, מהקללות שקילל דוד את יואב ונתקיימו בזרעו של דוד, ומחזיק בפלך הוא מחלת רגליים שלקה אסא - סנהדרין דף מ\"ח. וישכב אסא עם אבותיו וימלוך יהושפט בנו תחתיו."
          },
          {
            "hint": "",
            "question": "10. כמה שנים מלך בעשא ומי מלך תחתיו?",
            "answer": "בעשא מלך עשרים וארבע שנים בתרצה על כל ישראל, ויעש הרע בעיני ה' וילך בדרך ירבעם ובחטאתו אשר החטיא את ישראל, וישכב עם אבותיו, וימלוך אלה בנו תחתיו."
          }
        ]
      },
      "טז": {
        "": [
          {
            "hint": "",
            "question": "1. מה היה דבר ה' אל יהוא בן חנני הנביא?",
            "answer": "בחיי בעשא גילה ה' אל יהוא חריצת הדין שנגזר על בעשא, ולא היה בתורת שליחות רק שגילה ה' לנביא גזר דינו על דרך כי לא יעשה ה' דבר כי גילה סודו וגו', ואחר שמת בעשא ומלך אלה בנו, שהגיע זמן קיום הגזרה אז שלחו ה' להודיע הגזרה, והייתה השליחות אל אלה בנו, והודיע שיענישהו על שני דברים:<br>א. יען אשר הרימותיך מן העפר ואתנך נגיד על עמי ישראל, ותלך בדרך ירבעם ותחטיא את עמי ישראל להכעיסני בחטאתם, הנני מבעיר אחרי בעשא ואחרי ביתו ונתתי את ביתך כבית ירבעם בן נבט, המת לבעשא בעיר יאכלו הכלבים, והמת לו בשדה יאכלו עוף השמים.<br>ב. כמו שנדב נהרג ע\"י מרד כן ייהרג אלה."
          },
          {
            "hint": "",
            "question": "2. כמה שנים מלך אלה ומי מרד בו?",
            "answer": "אלה מלך שנתיים בתרצה, ויקשור עליו עבדו זמרי שר מחצית הרכב, והצבא נלחם שוב בגבתון נגד הפלישתים ואלה היה בבית ארצא שותה שיכו, ויבוא זמרי ויכהו וימיתהו, וימלוך תחתיו, והנה שילם ה' לבעשא מידה כנגד מידה, כי הוא הרג את בית ירבעם בהיותם צרים על גבתון אשר לפלישתים, וזמרי הרג לאלה בהיותו בגבתון."
          },
          {
            "hint": "",
            "question": "3. מה עושה זמרי כשבתו על כיסאו?",
            "answer": "היכה את כל בית בעשא בניו אחיו וגואליו כדי שתהיה הממלכה נכונה בידו, ואח\"כ השמיד אף נשים וטף, לקיים גזירת ה' אשר דיבר ביד יהוא הנביא."
          },
          {
            "hint": "",
            "question": "4. כמה זמן מלך זמרי ומי מלך תחתיו?",
            "answer": "זמרי מלך שבעת ימים בתרצה, והעם החונים בגבתון שמעו כי קשר זמרי וגם היכה את המלך, וימליכו כל ישראל את עמרי שר הצבא על ישראל, ביום ההוא במחנה, ויעלה עמרי וכל ישראל עמו מגבתון ויצורו על תרצה, ויהי כראות זמרי כי נלכדה העיר ויבוא אל ארמון המלך וישרוף עמרי את ארמון המלך וימת, על חטאתיו אשר חטא לעשות הרע בעיני ה' ללכת בדרך ירבעם, הלא לא מלך רק שבעת ימים בתרצה לבדה ומה החטיא את ישראל בשבעת הימים, וכתב הרד\"ק שקודם לכן שיהיה שר מחצית הרכב היה מחטיא את ישראל."
          },
          {
            "hint": "",
            "question": "5. מה קרה אחר מות זמרי?",
            "answer": "ויחלק העם לחצי, חצי העם היה אחר תבני בן גינת להמליכו, והחצי אחר עמרי, וכתב רש\"י כשנשא אסא את בתו של עמרי ליהושפט בנו, הרגו את תבני כשראו את חשיבותו של עמרי וימלוך עמרי."
          },
          {
            "hint": "",
            "question": "6. כמה זמן מלך עמרי ומי מלך תחתיו?",
            "answer": "עמרי מלך שתים עשרה שנה על ישראל, שש שנים בתרצה, ושש שנים מלך בשמר שבשומרון, וקראה על שם אדם בליעל אדוני הארץ, ויעש עמרי הרע בעיני ה', וירע מכל אשר לפניו, מלבד חטאת ירבעם הוסיף מדיליה, להכעיס את ה'. וישכב עמרי עם אבותיו, וימלוך אחאב בנו תחתיו."
          },
          {
            "hint": "",
            "question": "7. ויעש אחאב הרע בעיני ה' יותר מכל אשר לפניו - במה?",
            "answer": "מלבד מה שהלך בדרכי ירבעם והם העגלים, והראה שקלים בעיניו אותם החטאות, לקח לו לאשה את איזבל בת אתבעל בן מלך צידונים והתחיל לעבוד את הבעל והשתחווה לו וקיבלו עליו כאלוה, ועשה כמוהו בשומרון ובנה לו בית וקראו בית הבעל והקים לו שם מזבח."
          },
          {
            "hint": "",
            "question": "8. מה בין עבודת הבעל לבין עבודת האשרה?",
            "answer": "כתב המלבי\"ם כי עבודת הבעל הייתה גרועה מעניין האשרה, כי בעבודת הבעל זבחו את בניהם והתעיבו מאוד, אבל האשרות היו נוטעים גם אצל הבמות שהיו מקריבים לה', כמו שנאמר לא תטע לך אשרה אצל מזבח ה', ותראה שאליהו לא התווכח רק עם נביאי הבעל ורק אותם הרג לא את נביאי האשרה, הנה אחאב הוסת ע\"י אשתו לעבוד את הבעל, אבל את האשרה עשה מעצמו."
          },
          {
            "hint": "",
            "question": "9. מה העבירה החמורה שעשה חיאל בית האלי?",
            "answer": "עד עתה הגם שעבדו את העגלים לא פקרו עדיין בכל שורשי האמונה והיו יראים מפני השבועה והאלה של יהושע - ארור האיש אשר יקום ובנה את העיר יריחו, ועתה שראו שאחאב עושה כל התועבות ואין ה' מענישו, כפרו בהשגחה ובנבואה ולא חשו על קללת יהושע, ולכן בנה חיאל מבית אל את יריחו, הגם שראה שקללת יהושע נתקיימה באבירם בנו הבכור שמת בעת שייסדה, ומתו כל בניו עד שמת צעיר בניו כאשר הציב דלתיה, ואע\"פ ששמע אחאב זה, לא התעורר לירא את ה' אך שקד על חטאיו, וכתב הרד\"ק דאחר שנבנתה לא נאסרה ישיבתה, כי החרם היה שלא תיבנה והבונה נענש."
          }
        ]
      },
      "יז": {
        "": [
          {
            "hint": "",
            "question": "1. מדוע גזר אליהו הנביא שלא יהיה טל ומטר כי אם לפי דברו?",
            "answer": "המיתה של בני חיאל עשתה רושם גדול וכל העם שמעו וייראו, ואחאב התאמץ להכחיש זאת ולתלות במקרה, וכן אמרו חז\"ל שאחאב אמר לאליהו אפשר שקללת הרב לא נתקיימה וקללת התלמיד נתקיימה, התווכח עמו שאיך אפשר שלא תתקיים קללת משה שאמר פן יפתה לבבכם וסרתם ועבדתם אלוהים אחרים ועצר את השמים ולא יהיה מטר, ותתקיים קללת יהושע, וכתב המלבי\"ם אולם התשובה לזה כי עונשי התורה הם רק בעת שישראל תחת ההשגחה האלוקית, שאז המטר הוא השגחיי, כמו שנאמר והיה אם שמוע תשמעו אל מצוותי ונתתי מטר ארצכם בעתו, אז בעת יעזבו את ה' תסור מהם ההשגחה ולא יהיה מטר ההשגחיי, אומנם אחר שברוב גילוליהם נעשו כגויי הארצות וסרה מהם ההשגחה לגמרי, והארץ נמסרה בימי אחאב אל הטבע והמערכה, לא יחויב שייפסק המטר הטבעי בעובדם גלולים, כי הטבע תעשה כמנהגה ואין לה קשר עם מעשי בני אדם, שזה רק אצל ההשגחה לא אצל הטבע, וזה רק על עונשי התורה, אבל הקללה שקילל יהושע מדעת עצמו, הלא כבוד יהושע ודיבורו וגזירתו מקושרת עם ההשגחה האלוקית, שה' ישגיח על כבוד צדיקיו לקיים גזירתם הגם שסרה ההשגחה מן הדור ההוא הרשעים, לא סרה מיהושע הצדיק מגזירתו וכבודו, לכן נתקיימו קללתו, ובא אליהו לברר לו זאת במופת, שכן תתקיים גזירתו גם עתה, אם יגזור על הטל והמטר, וזה מצד ההשגחה הדבוקה בו לקיים מוצא שפתיו, מצד שהוא עומד לפני ה' והשגחתו, ואין זה מצד העונש על רוע מעשיכם, כי אינכם ראויים לעונש השגחיי, כי סרה ההשגחה מאתכם, ובזה יתברר שחל העונש על בני חיאל מפני גזירת יהושע ודברו."
          },
          {
            "hint": "",
            "question": "2. מדוע ציווה ה' לאליהו ללכת ולהיסתר בנחל כרית?",
            "answer": "כתב שם אם מפני הסכנה, ואם מפני שהוא עצר את השפע מאיתם וסתר את הצינורות העליונים מהריק מים, אם יימצא ביניהם ותריק ההשגחה האלוקית שפע על אליהו אז הלא תעבור מעברה גם על העם והמקום אשר ישכון שמה, ולכן היה מוכרח לצאת משם, ובכל זאת לא ציווהו לצאת לחו\"ל רק שייסתר בנחל כרית אשר על פני הירדן, שהוא על גבול ארץ ישראל, כי היה הבדל בין על עת שיסתיר ה' פניו והשגחתו מישראל ע\"י רוע מעשיהם אז הם נעזבים אל הטבע והמקרה, ובאשר המערכה והטבע מתנגד לישראל תמיד ימצאו אותם רעות רבות וצרות לרוב מעצמם, כדכתיב והסתרתי פני מהם והיה לאכול ומצאוהו רעות רבות וצרות, ובכל זאת בעת שהמערכה טובה לא יחוייב להם רע, מצד הטבע יתקיימו על פי הטבע, אבל בעת הזאת שמצד הטבע היה ראוי שירדו גשמים טבעיים ולא היה ראוי שתהיה שנת בצורת, ובזה לא היה די בהסתרת פנים לבד שאז היו הגשמים יורדים כדרכם, והיה צריך השגחה שישגיח ה' על הטבע בל תוריד הגשמים המחויבים לרדת ע\"פ הטבע, בזה היה צריך השגחה והסתרת פנים, היינו שישגיח ה' על הטבע בל יוריד גשמים, ויסתיר פנים מן העם בל ישפיע להם תמורתו מטר השגחיי, ובאשר אליהו היה שליח והפועל כל המעשים האלה בכוחו, ציווה לו לישב על הגבול לשמור ולעצור בל יעלו האדים מן האדמה אל האוויר אשר הם ימלאו העבים גשם על הארץ יריקו, וכן בל יבואו עבים וגשם אל הארץ, כשומר את הגבול בל יבוא שפע וטוב לשם, וציווהו לישב בצד מזרח כדכתיב לך מזה ופנית קדמה שמשם השמש זורחת ומחייבת פעלים בשפלים לפי המערכה."
          },
          {
            "hint": "",
            "question": "3. כיצד יתקיים אליהו שם במקום המסתור?",
            "answer": "כיוון שאליהו עצר בעד הברכה מלרדת למטה, לא היה אפשר שתרד גם עליו, ולכן לא היה אפשר לפרנסו ע\"י שיימצא ברכה בלחמו כמו שהיה אח\"כ בכד הקמח וגם לא שיתברכו המים ששותה מהם כי זה נגד הכנתו, לכן אמר לו ה' מן הנחל תשתה והעורבים יכלכלוך במה שיביאו לחם ובשר הנמצא בשולחן יהושפט, והראה לו שאי אפשר שישאב בשפע חדש ממקור מים חיים רק שישתה מנחל שכבר מימיו בתוכו אשר סופו ליבש וליחרב כמו שעצר בעד העם שלא יתפרנסו רק מהמזון והמים הנמצא לפני קללתו, והזמין פרנסתו ע\"י העורבים שהם אכזרים בטבעם למען יזכור כי התאכזר על העם להמיתם ברעה, וילך ויעש כדבר ה'."
          },
          {
            "hint": "",
            "question": "4. מדוע אין צריך יותר אליהו לשמור על הטבע שלא יוריד גשמים?",
            "answer": "ויהי מקץ ימים כיבש הנחל כי לא היה גשם בארץ, כי יבשו כל מוצא מים וכן תמו הלחות בין בארץ בין באוויר, כי יבשו ע\"י החום ונדו להם, ולא היה עוד גשם מחויב מן הטבע, אז לא היה צריך עוד שמירה מצד אליהו, ולכן ציווהו ה' ללכת צרפתה לצידון אל האשה האלמנה שתכלכלך."
          },
          {
            "hint": "",
            "question": "5. מדוע אליהו היה צריך להתפרנס מאכלו דרך האשה האלמנה והענייה?",
            "answer": "לא היה אפשר להריק ברכה על לחמו של אליהו, באשר היה זה נגד הכנתו, רק האשה האלמנה שהיתה צדקת וראויה להריק עליה ברכה בשבילה להחיות נפשה, והיא כלכלה את אליהו מן הברכה שהושפע עליה."
          },
          {
            "hint": "",
            "question": "6. כיצד מוצא אליהו את האשה האלמנה בצרפתה בצידון הרי אינו מכירה?",
            "answer": "כאשר אליהו מגיע לפתח העיר הזמינה ה' את האלמנה לקושש עצים בפתח העיר, ואז אליהו הכיר כי זו האשה שהוכיח ה' לקראתו, ואליהו רצה לדעת מה חסר לה אם מים אם לחם, והתחיל במים ואמר לה קחי לי מעט מים בכלי ואשתה, וראה כי הלכה לביתה להביא לו לשתות והבין כי לא חסר לה מים, וביקש ממנה פת לחם, ותאמר כי יש לה מעט קמח ושמן שיספיק לאפות לה ולבנה ואח\"כ ימותו כי אין לה מה לאכול מפני חוזק הרעב."
          },
          {
            "hint": "",
            "question": "7. מה אומר אליהו לאלמנה לעשות?",
            "answer": "ה' לא יעשה נס כי אם לצורך גדול, וכל עוד היה לה מזון סעודה אחת לא היה אפשר שיעשה נס בקמח ובשמן שיתרבה בדרך נס, ולכן הזמין ה' את אליהו בעת שלא היה לה רק סעודה אחת בעניין שאח\"כ תמות ברעב ובזה הייתה ראויה לנס כדי שלא תמות, ולכן מורה לה אליהו שתעשה מהקמח והשמן שנותר עוגה קטנה עבורו, ואח\"כ באחרונה תעשה עבורה ועבור בנה, כי הוא לא היה ראוי שיעשה עבורו נס ושיתרבה הקמח מפני שעצר את מקור הברכה, ולכן הורה כן, כי אחר שתעשה העוגה עבורו, לא יהיה בקמח הנותר די עבורה ועבור בנה וראויה היא לנס שיתרבה הקמח עבורה, ואז כשיימצא בו הברכה יוזן גם אליהו ממנה כי בהיפתח צינור השפע לא ייסתם עוד."
          },
          {
            "hint": "",
            "question": "8. האם ריבוי הקמח היה כמו ריבוי השמן אצל אלישע ואשת עובדיה?",
            "answer": "כתב שם שריבוי השמן נעשה ע\"י כוח הנביא של אלישע להריק ברכה ותוספת שפע, וזה לא היה אפשרי עתה ע\"י אליהו, רק ע\"י כה אמר ה' אלוקי ישראל כד הקמח לא תכלה וצפחת השמן לא תחסר עד יום תת ה' גשם על פני האדמה."
          },
          {
            "hint": "",
            "question": "9. מה ההבדל בין הברכה הנעשית ע\"י הנביא לבין הברכה הנעשית ברצון ה'?",
            "answer": "כתב שם הנביא אין בכוחו רק להשפיע ברכה על מעט שיתוסף, כמו שאמר אלישע מה יש לך בבית שיתרבה השמן, והיה הברכה על מעט השמן שיתרבה, שזה המצאת יש מיש, לא כן ברכת ה' תוכל לשרות גם על דבר ריקן, כי פה אמר כד הקמח לא תכלה, היינו שהברכה שורה על הכד והצפחת, שהוא הכלי בין שיהיה דבר בין שלא יהיה, ותלך ותעשה כדבר אליהו."
          },
          {
            "hint": "",
            "question": "10. איך ייתכן שימות בן האלמנה בחוליו אחר שנעשה הנס בעבורה כדי שיחיו?",
            "answer": "הנה בן האלמנה מת בדרך עונש, כי לא חלה כדרך החולים הטבעיים, שתחילה יחלה מעט ואח\"כ החולי יתגבר, ועל כן זה סותר את דבר אליהו שנעשה הנס בשביל ביתה, לכן חשדה שאליהו עשה הנס בכוחו, ומה שאמר כד הקמח לא תכלה לא היה אמת, וחשבה שלכן מת בנה, מאחר שנהנו ע\"י דברים היוצאים מן הטבע זה נחשב לעוון המחייב מיתה, ועל זה אמרה באת אלי להזכיר עווני ולהמית את בני, וגם אמרו מי שעושים לו נס מנכין מזכויותיו, כי אם צריך שתשתנה המציאות בעבורו שוקלים זכויותיו ועוונותיו בפלס אם ראוי לכך."
          },
          {
            "hint": "",
            "question": "11. מה משיב לה אליהו הנביא?",
            "answer": "ויאמר אליהו תני לי את בנך, וייקחהו מחיקה ויעלהו העלייה אשר הוא יושב שם וישכיבהו על מיטתו, ויקרא אל ה' ויאמר, ה' אלוקי הגם על האלמנה אשר אני מתגורר עימה הרעות להמית את בנה, רוצה לומר וכי בעבור שאתה כועס עלי ורוצה להרע לי, גדל כעסך על שתרע גם לאלמנה בעבור שאני מתגורר עימה, להמית את בנה."
          },
          {
            "hint": "",
            "question": "12. מה עושה אליהו כדי להחיות הילד?",
            "answer": "א. מכין את גוף הילד שכבר שלט בו ההפסד שיוכל לקבל התחייה.<br>ב. מפיח נשמה בפיו, ששם עיניו אצל עיניו ופיו אצל פיו וכפיו אל כפיו, וכן בזה הדרך כמו שעשה אלישע בבן השונמית, וכן עשה שלוש פעמים.<br>ג. ולהשיב הרוח אין ביכולת יד אדם רק ביד הנותן נשמות לבדו, ועל כן קרא אל ה' שתשב נפש הילד על קרבו ויחי, וייקח אליהו את הילד ויורידהו מן העלייה הביתה ויתנהו אל אמו, ויאמר אליהו ראי חי בנך."
          },
          {
            "hint": "",
            "question": "13. מה עונה האישה האלמנה לאליהו?",
            "answer": "עתה זה ידעתי כי איש אלוקים אתה ודבר ה' בפיך אמת, כי תחילה הסתפקה אם היה הנס בדבר ה' או בכוח הנביא, ועתה נתברר לה שאליהו איש אלוקים, ודבר ה' אמת."
          }
        ]
      },
      "יח": {
        "": [
          {
            "hint": "",
            "question": "1. מדוע הגיע העת ליתן מטר על פני האדמה?",
            "answer": "כתב המלבי\"ם דידוע דברי חז\"ל שכאשר הוצרך למפתח של תחיית המתים היה מוכרח להחזיר מפתח של גשמים, והנה אליהו סתם כל צינורות השפע המריק מטר וחיות, ולכן לא היה בכוחו עד עתה להריק החיות על איזה דבר, אולם בעת שהחיה את הילד היה מוכרח לשוב מדרכו העוצר וסוגר בעד השפע, נהפך הוא כי הוצרך להוריד שפע חיות וחיים על הילד, ובזה נפתח כל מקורות החיים אשר נסגרו ע\"י עצירת הגשמים שמביאים חיים לעולם על החי ושיח השדה, לכן אמר ה' כי עתה ייתן גם מטר כי כבר אמר לאסורים פקח קוח ואתנה מטר."
          },
          {
            "hint": "",
            "question": "2. מה התנאי לירידת המטר ההשגחיי?",
            "answer": "בלי תשובה מחטא עבודה זרה אשר בידם לא ייתכן מטר השגחיי, ולכן ה' מצווה את אליהו לך הראה אל אחאב שישתדל להשיב את ישראל בתשובה, שיכירו כוח ה', והעת היה מוכן להחזירם בתשובה בקל כי הרעב היה חזק בשומרון, וישובו מצד יראת המוות, וכבר שלוש שנים שאין מטר, וגם אחאב שם על לבו צרת עמו ורוע מעלליו, וקרא לעובדיה שהיה ירא ה' כדי להתייעץ עימו."
          },
          {
            "hint": "",
            "question": "3. היאך היה עובדיה ירא את ה' מאוד?",
            "answer": "שם נפשו בכפו להציל נביאי ה' ולהחיותם בעת שאיזבל הכריתה את נביאי ה' , ושם חמישים איש במערה אחת, וחמישים איש במערה אחרת, וכלכלם לחם ומים, ומים היו יקרים בשנות הרעב."
          },
          {
            "hint": "",
            "question": "4. מה מצווה אחאב לעובדיה?",
            "answer": "לבקש מזון לבהמות, על פי מה דאיתא במדרש כשאין בני אדם ראויים לגשמים יורד המטר בשביל הבהמה, כי האדם הבחיריי ניתן לגמול ועונש, לכן כן הבעלי חיים, שלהם ברית כרותה, ברית הטבעי שלא יכרתו מיניהם, וע\"י הברית הזאת יורד המטר גם על האדם, הגם שהוא נידון לפי מעשיו, ויחלקו להם את הארץ לעבור בה, אחאב הלך בדרך אחד לבדו, ועובדיה הלך בדרך אחד לבדו."
          },
          {
            "hint": "",
            "question": "5. את מי פוגש עובדיהו בדרכו?",
            "answer": "והנה אליהו לקראתו, ויכירהו וייפול על פניו ויאמר האתה זה אדוני אליהו, ויאמר לו אני, לך אמור לאדוניך הנה אליהו, ויאמר מה חטאתי כי אתה נותן את עבדך ביד אחאב להמיתני, שאם אתה רוצה להתראות אליו מדוע נסתרת עד עתה כל כך עד שלא מצאוך בשום מקום שעל כן ישבת בסתר, ואם שלא רצית להיראות עד שיבקש לראותך הלא כבר ביקש לראותך, ואם תאמר שלא ידעת מזה, חי ה' אלוקיך אם יש גר וממלכה אשר לא שלח אדוני שם לבקשך ואמרו אין, ובוודאי ידעת מזה ועתה אתה אומר לך אמור לאדוניך הנה אליהו, והיה אני אלך מאתך ורוח ה' ישאך על אשר לא אדע ובאתי להגיד לאחאב ולא ימצאך והרגני ועבדך ירא את ה' מנעורי."
          },
          {
            "hint": "",
            "question": "6. מה משיב אליהו לעובדיהו?",
            "answer": "חי ה' צבאות אשר עמדתי לפניו, כי היום אראה על אחאב וילך עבדיהו לקראת אחאב ויגד לו, וילך אחאב לקראת אליהו."
          },
          {
            "hint": "",
            "question": "7. מה מסכמים אליהו ואחאב ביניהם?",
            "answer": "ויהי כראות אחאב את אליהו, ויאמר אחאב אליו האתה זה עוכר ישראל ויאמר לא עכרתי את ישראל כי אם אתה ובית אביך, בעזבכם את מצוות ה' ותלך אחר הבעלים, ועתה שלח קבוץ את כל ישראל אל הר הכרמל ואת נביאי הבעל ארבע מאות וחמישים ונביאי האשרה ארבע מאות אוכלי שולחן איזבל, ואחאב שולח ומקבץ את הנביאים הר הכרמל."
          },
          {
            "hint": "",
            "question": "8. עד מתי אתם פוסחים על שתי הסעיפים - מי אמר ולמי נאמר?",
            "answer": "אליהו אומר לעם ישראל אם ה' הוא האלוקים לכו אחריו, ואם הבעל הוא לכו אחריו, ולא ענו העם אותו דבר, ובאור הדבר אתם עובדים את הבעל ובזמן רעתכם תצעקו אל ה', כדכתיב ובעת רעתם יאמרו קומה ה' והושיענו, הרי אתם פוסחים בין שני הרעיונות ואינכם יודעים את מי תעבדון, וזה לא ייתכן ,כי אין בין שני ההפכים אמצעי, ואם ה' הוא האלוקים אין ממש בבעל אשר ציווה להכריתו ולשקצו, ואם יש ממש בבעל אין לכם חלק בה', ולא ענו העם כי היו מסתפקים."
          },
          {
            "hint": "",
            "question": "9. איזה מנביאי השקר קיבץ אחאב אל הר הכרמל?",
            "answer": "הנה ישראל נקבצו בעצמם ברצון כששמעו שאליהו רוצה לעשות מעשה הבחינה, אבל נביאי הבעל לא נקבצו רק בהכרח אחאב כי ידעו כי שקר נסכם, ונביאי האשרה לא יכול אחאב להכריחם ללכת שם מפני שהיו מאוכלי שולחן איזבל, ולא רצתה שילכו."
          },
          {
            "hint": "",
            "question": "10. מה הייתה עבודת הבעל ועבודת האשרה?",
            "answer": "לדעת המלבי\"ם הייתה עבודת הבעל לשמש, והרלב\"ג כתב שעבדו למאדים במזל טלה שהוא ביתו והוא ממזלות האש, ומפני זה נתרצו בו העם ונביאי הבעל, ועבודת האשרה הייתה שחשבו שההשפעה של הכוחות הללו תבוא דרך האשרה."
          },
          {
            "hint": "",
            "question": "11. מה מציע אליהו לעשות כדי לבחון מי הוא האלוקים?",
            "answer": "לקחת שני פרים, אחד עבור נביאי הבעל ואחד לאליהו, וישחטו הפרים וינתחום וישימו אותם על העצים ואש לא ישימו, והאלוקים אשר יענה באש ויוריד האש על הקורבן הוא האלוקים, ואליהו נתן להם זכות קדימה כי הם הרבים ויקרו בשם הבעל מהבוקר ועד הצהרים לאמור הבעל עננו ואין קול ואין עונה, ולא ירדה להם האש ולא שום קול, ויפסחו על המזבח אשר עשה אליהו להרסו ולבטלו כי חשבו שבגללו נפסדה עבודתם."
          },
          {
            "hint": "",
            "question": "12. מה עושה אליהו בצהרים כאשר רואה שנביאי הבעל אינם נענים?",
            "answer": "ויהתל בהם אליהו דרך שחוק ולעג, ויאמר קראו בקול גדול כי שיח וסיג לו שמעיין בדבר אחר או מתייעץ עם יועציו, אולי ישן וייקץ, כשישמע את קולכם הגדול, ויקראו בקול גדול, ויתגודדו ששרטו את בשרם בחרבות את זוב דם, ודיברו דברי שקר מדוע לא שעה אל מנחתם, וניבאו שהוא כועס על עובדיו, והעם לא הקשיבו לנבואתם הכוזבת."
          },
          {
            "hint": "",
            "question": "13. אליהו קורא לכל העם לגשת אליו מה היו מעשיו?",
            "answer": "וירפא את מזבח ה' ההרוס, מה שהחריבו נביאי הבעל, ואליהו השיבו לאיתנו ע\"י שלקח שתים עשרה אבנים כמספר שבטי ישראל, ואמר בפירוש שבונהו לשם ה' לקדשו בקדושת המזבח ויעשה תעלה סביב למזבח כשיעור חצר המשכן כדי להגדיל לעשות נס במים וינתח העולה וישם אותה על העצים, ויאמר מלאו ארבעה כדים מים ויצקו על העולה ועל העצים, וחזרו על זה שלוש פעמים, כדי להוריד המטר מארבע כנפות הארץ לכן לקח ארבע כדים, ועשו כן שלוש פעמים להוריד השפע מארבעת נושאי הכיסא אל עולם המלאכים, ופעם שלישית להוריד השפע אל האופנים הוא העולם השפל, וילכו המים סביב למזבח, וגם את התעלה מילא מים."
          },
          {
            "hint": "",
            "question": "14. מתי ניגש אליהו להתפלל לה'?",
            "answer": "ויהי בעלות המנחה היינו התמיד של בין הערביים, וייגש אליהו הנביא אל ה' להתפלל ויאמר ה' אלוקי אברהם יצחק וישראל, היום יודע כי אתה אלוקים בישראל ואני עבדך, ובדברך עשיתי את כל הדברים האלה, ואם תענני באש מן השמים, ידעו כי כל מה שאני עושה ברצונך ובביטחוני בך אני עושה, וידעו כי אתה אלוקים בישראל ואני עבדך, לא כעגלים שהם עובדים, ענני ה' ענני שידעו כולם כי ה' הוא האלוקים מחויב המציאות שמהווה כל הווה ומקיים את כל המציאות, ויכירו הכל שאין כוח אחר מלבדך, ואמרו חז\"ל למה אמר ענני שתי פעמים, ענני שתרד אש וענני שלא יאמרו מעשה כשפים הם, ולכן מילא את התעלה מים כי הכשפים נבדקים במים כמו שאמרו חז\"ל, וידעו העם הזה כי אתה ה' האלוקים ואתה הסיבות את לבם אחורנית, ומה הטעם ששראל טועים אחר עבודה זרה ולא משיגים אלוקותך, מצד שבראת את האדם באופן שלא ישיג שום דבר מן הקודם אל המאוחר ע\"י מופת השכל, רק מן המאוחר אל הקודם מן המסובב אל הסיבה, ולכן הוא מוכן אל הטעות והשגיאה בדברים העיונים, וכאשר עבדו את הבעל חשבו שבסיבתו תיתן הארץ יבולה, וטעו מהבין שממך ה' יתברך הארץ תיתן יבולה."
          },
          {
            "hint": "",
            "question": "15. מה קרה אחר תפילת אליהו הנביא?",
            "answer": "ותיפול אש ה' מן השמים ותאכל את העולה ואת העצים, ואת האבנים ואת העפר ואת המים אשר בתעלה לחיכה, היינו ייבשה אותם, וירא כל העם וייפלו על פניהם ויאמרו ה' הוא האלוקים, ה' הוא האלוקים, והכפל בא לחזק את האמונה בלבם."
          },
          {
            "hint": "",
            "question": "17. מה ציווה אליהו לעשות לנביאי הבעל?",
            "answer": "ויאמר אליהו להם תפשו את נביאי הבעל, איש אל ימלט מהם, ויתפשום ויורידם אליהו אל נחל קישון וישחטם שם, וכתב הרלב\"ג דיתכן שציווה את העם לשחוט אותם שם, ואפשר שהוא בעצמו שחט אותם בקנאו לה' יתברך, כמו שהרג שמואל את אגג בידו, והרג פנחס את זמרי וכזבי בקנאתו לה' יתברך, וזהו היותר נאות."
          },
          {
            "hint": "",
            "question": "18. מה אומר אליהו לאחאב?",
            "answer": "עלה אכול ושתה, כי ביום ההוא בודאי גזרו תענית כמו שהיה מנהגם כשהיו מתפללים על עצירת הגשמים, והנה כבר פעלו מה שהיה צריך לפעול, שישראל חזרו והודו באלוקים אמת, ששחטו את נביאי הבעל המדיחים את העם, ואחאב נטה אחרי אליהו בעת הזאת בראותו את מעשה ה' כי נורא הוא, כי לולא זאת לא היה מניחו להרוג את נביאיו, ולכן אמר לו אליהו אכל ושתה כי קול המון גשם נשמע בין מה שצעקו ישראל ה' הוא האלוקים, ובין צווחת החוטאים הנשחטים הוא הוא המון הגשם אשר ירד לקראת הקול הזה, ובאמת לפי הדין אם ירדו גשמים אחר חצות צריך להשלים התענית, ואז היה אחר חצות רק שאליהו הודיע שבעת שהתחילו לשמוע לדברי הנביא שנתאספו, שמע קול המון גשם, וכאילו ירדו גשמים קודם חצות ואין צריך להשלים התענית, ויעלה אחאב לאכול ולשתות, כי האמין לדברי אליהו שיבוא הגשם, ואליהו עלה להתפלל שהגם שאמר לו ה' שייתן מטר היינו שלא ייעצר המטר הטבעי, אבל הוא התפלל שירד תיכף על פי נס - המלבי\"ם."
          },
          {
            "hint": "",
            "question": "19. ואליהו עלה ראש הכרמל ומה עשה שם?",
            "answer": "ויגהר ארצה - נשתטח על הארץ, ואח\"כ קם ושם פניו בין ברכיו להתפלל על המטר, למהר תתו בעוד אחאב שם, ולא הפסיק מלהתפלל עד ראותו סימן ששמע ה' תפילתו, ושלח נערו הלוך ושוב שבע פעמים כל פעם שסיים תפילתו שלח נערו לראות אם עלה שום ענן מן הים, ורק בפעם השביעית אמר לו שראה עב קטנה, וכתב המלבי\"ם הסוד ידוע כי הים העליון שכל הנחלים הולכים אליו, לו שבעה ימים, ואז עלתה השכינה בעוון הדור לרקיע השביעי, לכן הוצרך להתפלל שבע פעמים, ואז ידע שעל ידו יתקדרו השמים, והודיע לאחאב שימהר לביתו ויאסור את מרכבתו קודם בוא המטר."
          },
          {
            "hint": "",
            "question": "20. ויהי עד כה ועד עד כה והשמים התקדרו עבים - לבאר?",
            "answer": "בתוך שהלך השליח ובתוך שאסר אחאב את מרכבתו, והשמים התקדרו, ונשב הרוח ויהי גשם גדול, וירכב אחאב עם שהיה הגשם וילך יזרעאלה, ויד ה' הייתה אל אליהו, רוח גבורה מן קדם ה', נתלבש כוח לרוץ לפני המרכבה ברגליו, שלא ילך אחאב יחידי, שחלק כבוד למלכות, וחשב לקרבו לעבודת ה'."
          }
        ]
      },
      "יט": {
        "": [
          {
            "hint": "",
            "question": "1. אחאב מספר לאיזבל אשתו את כל אשר עשה אליהו ומה היא עושה?",
            "answer": "היא ראתה שלב אחאב נוטה אחר אליהו ומצדיקו ולא ערב לבה להורגו תיכף, לכן שלחה מלאך אל אליהו לאמור כה יעשון אלוקים וכה יוסיפון זו היא דרך שבועה כי כעת מחר אשים את נפשך כנפש אחד מהם, וחשבה כי בלילה תהפוך את לב בעלה אחאב אל רשעו."
          },
          {
            "hint": "",
            "question": "2. מדוע בורח אליהו מפני איזבל?",
            "answer": "כיון שראה ברוח קודשו כי יכול תוכל וילך אל נפשו בעבור למלט נפשו, כי כל הדוחק את השעה השעה דוחקתו, והצדיקים נותנים מקום לשעה, יעקב ברח, משה ברח, דוד ברח - פסיקתא זוטא בראשית כ\"ז, ולא רצו לסמוך על הנס."
          },
          {
            "hint": "",
            "question": "3. מדוע שאל אליהו את נפשו למות כשהגיע למדבר באר שבע?",
            "answer": "כתב הרלב\"ג הנה מחוזק הרעב היה בוחר במוות, ולזה אמר כי רב לו במה שחיה, וביקש מה' יתברך שייקח את נפשו וימיתהו, כי לא טוב הוא מאבותיו שיזכה מפני זה לאורך הנפלא מן החיים, והמלבי\"ם כתב כיוון שראה שתיקן לצורך עצמו את אשר היה לו לתקן בחיים הזמניים, וראוי כי תשוב נפשו אל צרור החיים ותעזוב את הלבוש החומרי המאפיל בינה ובין האור הבהיר."
          },
          {
            "hint": "",
            "question": "4. האם הרותם, שישב תחתיו היה אותו רותם שישן תחתיו?",
            "answer": "כתב המלבי\"ם שהרותם שישן תחתיו לא היה הרותם הראשון שהיה בו רק כדי לשבת תחתיו ולא כדי שכיבה, אבל הרותם השני היה מלאך שנדמה כרותם ועתה בשינתו נגע בו ויאמר לו קום אכול, ויבט מראשותיו והנה עוגת רצפים עוגה של רשפי אש, נדמה לו כאילו רשפי אש נתאחדו כדמות עוגה הראויה למאכל, וכאילו ציווהו לאכול העוגה הזאת, כדי שגופו יזדכך מן חלק העפר ויעשה כבריות המורכבות מיסודות הקלים אש מים ורוח, כעניין עושה מלאכיו רוחות משרתיו אש לוהט, וכמו שאמרו שהשדים גופות מורכבות מאש ורוח או אש ומים, והם אוכלים ושותים מאכלים הדומים להרכב, והיה מזונו עתה מזון רוחני, והמים רומז אל התורה שנאמר הוי כל צמא לכו למים, ובפעם השנייה לא נתלבש המלאך בדמות רותם, אלא היה מלאך ה' ויאמר קום אכול, כי בפעם הראשונה ישן אחר זה ובפעם השנייה נזדכך שלא יצטרך לישון כי הלך ארבעים יום וארבעים לילה בלא שינה עד הגיעו להר האלוקים הר חורב."
          },
          {
            "hint": "",
            "question": "5. במה נדמה אליהו הנביא למשה רבנו?",
            "answer": "כמו משה שנזדכך גופו במה שעמד מ' יום בלא אכילה ושתייה עד שזכה ברדתו אל הגלות אליו כבוד ה' למטה ואל קרני ההוד, כן הוא בכוח האכילה הרוחנית נזדכך גופו כל הארבעים יום עד שבא להר האלוקים כי הוכן אל המראה הגדול הזה, וילן שם במערת משה בנקרת הצור."
          },
          {
            "hint": "",
            "question": "6. מדוע ה' שואל את אליהו מה לך פה והרי ה' יודע מה הוא עושה?",
            "answer": "וצריך לומר שה' אומר לו והלא הנביא צריך שיימצא בין העם להוכיח ולנבאות לא שיתבודד במדבר ובהרים, ויאמר אליהו הנה אנוכי לא אוכל להיות נביא מורה ומוכיח לעם הזה, כי קנוא קנאתי לה' אלוקי צבאות כי עזבו בריתךבני ישראל, את מזבחותיך הרסו ואת נביאך הרגו בחרב ואיוותר אני לבדי ויבקשו את נפשי לקחתה, לכן לא אוכל לעשות שליחותי."
          },
          {
            "hint": "",
            "question": "7. הלא נותרו מאה הנביאים שהחביא עובדיה ומדוע אמר אליהו שנותר לבדו?",
            "answer": "כתב הרד\"ק לפי שלא היו נודעים הרי כאילו אינם."
          },
          {
            "hint": "",
            "question": "8. מדוע אמר ה' לאליהו לצאת מן המערה ולעמוד בהר לפני ה'?",
            "answer": "כתב הרלב\"ג שעשה זה ה' כדי שיבקש אליהו רחמים על ישראל, לא שיתפלל עליהם להשחיתם על רוע מעלליהם, כי היה רצון ה' יתברך להאריך להם אפו כדי שישובו אליו, ולזה הראה לו את הדברים המשחיתים כמו הרוח הגדולה והחזקה שהיא מפרקת הרים ומשברת סלעים, ולא ברוח ה', כי אין מדרך ה' יתברך שיביא הרעות אם לא לתכלית שיגיע מהם טוב, ולפי שנתבאר לה' יתברך שלא היו מקבלים תוכחות לא רצה להענישם על אלו החטאים לפי מה שראוי, אבל המתין להם עד שישובו מדרכם הרעה, והנה היה אחר הרוח רעש והוא כלי מזיק להפיכת הארצות, ולא ברעש ה' כמו שזכרנו, וכאילו ביאר שאלו הרעות שיבואו להם בהדרגה אינם מכוונת מה' יתברך, אך הסתיר פניו מהם ועזבם כמו מטרה לחיצי הרעות הנכונות לבוא עליהם, כיוון שהרעות על צד הקנאת המוסר לא יועילו להם, הלא תראה כי מפני עצירת הטל והמטר במשך שלוש שנים לא נכנעו מפני ה' יתברך, והנה אחר האש קול דממה דקה, ורוצה לומר קול נמוך מה' יתברך, כאילו הוא מורכב מהקול והשתיקה, וכתב המלבי\"ם ממנו ילמדו שלוחיו ונביאיו בל יסערו סער, בל ירעישו רעש ובל יבעירו אש, כמו שעשה אליהו בקנאתו לה' צבאות שעצר את השמים, ושחט את נביאי הבעל, כי ה' ישלח את נביאיו שיבואו אליהם בקול דממה, וימשכו את העם בעבותות אהבה ובדברים רכים, וה' שואל שנית את אליהו מה לך פה ומדוע אינך שב אל שליחותך לנבאות ולהוכיח בלא קנאה ורעש, ויאמר אליהו כי לא יוכל לעזוב קנאתו לה' צבאות, כי מקנא הוא על דבר כבוד שמו."
          },
          {
            "hint": "",
            "question": "9. מה מצווה ה' את אליהו?",
            "answer": "ה' אמר לאליהו שהוא ממלא את רצונו מה שמקנא לכבוד ה' ויעניש את העם ע\"י חזאל מלך ארם ויהוא מלך ישראל ואלישע הנביא, שאלה יהיו כנגד ג' המחנות שראה שמורים פורענות רוח רעש ואש, וכנגד ג' החטאים שחשב, על שעזבו בריתך יכם חזאל שאינו בן ברית, ועל מזבחותיך הרסו יכם יהוא שהרס מזבח הבעל, ועל נביאך הרגו יהרגם אלישע, ומה שאמר שאינו רוצה לנבאות שוב כי מקנא הוא, ציווה שימשח את אלישע."
          },
          {
            "hint": "",
            "question": "10. האם אליהו עשה כסדר שאמר לו ה'?",
            "answer": "הסדר לא היה כן, כי תחילה נמשח אלישע אח\"כ יהוא ואח\"כ חזאל, וזאת כי ע\"י תשובת אחאב נשתנתה הגזירה שהריגת יהוא לא תהיה בימיו רק בימי בנו, ומטעם זה לא נמשח יהוא ע\"י אליהו רק ע\"י אלישע והקדים משיחת אלישע למשיחת יהוא, וכן ע\"י כך נשתנה ונתאחרה גזירת חזאל."
          },
          {
            "hint": "",
            "question": "11. היכן היה אלישע כאשר אליהו משליך עליו אדרתו?",
            "answer": "אלישע היה חורש יחד עם עבדיו, והיו שם שנים עשר חורשים כל אחד בצמד בקר, ואלישע היה באחרון שבהם, ואליהו השליך עליו מקצת אדרתו לרמוז ולעשות לו סימן שילך אחריו, ולא אמר לו בפירוש כי ידע שיבין כי מה' יהיה נביא, וידע כי הקל נתן בלב אלישע ללכת אחריו לרשתו, לפיכך לא עשה אלא סימן."
          },
          {
            "hint": "",
            "question": "12. מה עושה אלישע?",
            "answer": "ויעזוב את הבקר וירץ אחרי אליהו ויאמר אשקה נא לאבי ולאימי ואלכה אחריך, ויאמר לו לך שוב כי מה עשיתי לך, ואמר לו כן כדי לנסותו אם היה אומר בלב שלם, וישב אלישע לנשק לאביו ואמו, ואח\"כ שחט את הבקר ועשה סעודה באותו שדה לחורשים ולעם אשר באו אחריו ללוותו, ועשה זאת לגודל השמחה, ויקם וילך אחר אליהו וישרתהו."
          },
          {
            "hint": "",
            "question": "13. גדולה שימושה של תורה יותר מלימודה - מנין?",
            "answer": "איתא בברכות דף ז' נאמר במלכים ב' פה אלישע בן שפט אשר יצק מים על ידי אליהו, למד לא נאמר אלא יצק מלמד שגדולה שימושה מלימודה, וכן איתא באליהו רבא ה', ויקם וילך אחרי אליהו וישרתהו, וילמד ממנו לא נאמר אלא וישרתהו, מכאן אמרו גדולה שימושה של תורה יותר מלימודה, וכתב במהרש\"א שם בברכות דיש כמה הלכות שאדם לומד מרבו שאינן למעשה, וקאמר דגדולה שימושה שרואה ברבו הלכה למעשה."
          }
        ]
      },
      "כ": {
        "": [
          {
            "hint": "",
            "question": "1. בן הדד מלך ארם ול\"ב מלכים אשר עימו צרים על שומרון ומה הוא דורש מאחאב?",
            "answer": "כספך וזהבך לי הוא ונשיך ובניך הטובים לי הם, ודבריו אלה יש להם שתי פנים, שיש לפרש שרוצה שאחאב וכל קנייניו ונשיו ובניו ישתעבדו למלך ארם וכך הבין אחאב, ויש לפרש שרוצה בפועל שייתן לו את כל אלה, ואחאב השיב כפי הבנתו שהוא מוכן להשתעבד לו."
          },
          {
            "hint": "",
            "question": "2. בן הדד שולח מלאכים שנית ומה בפיהם?",
            "answer": "הפעם הם בארו את דברי בן הדד שרוצה שייתן לו את כספו וזהבו נשיו היפות ובניו היפים והטובים, ואם לא תתן ברצונך היום ותמתין עד יום מחר עד שאשלח לקחתם ביד חזקה תפסיד בשתיים שאקח גם את כסף עבדיך, ולא יסתפקו רק בכסף וזהב רק ייקחו את כל מחמד עיניך, ודרשו חז\"ל שייקחו את ספר התורה שכתב המלך אחאב לעצמו, ולקיחת הספר היא לאות שתילקח ממנו מלכותו."
          },
          {
            "hint": "",
            "question": "3. מה עושה אחאב?",
            "answer": "ויקרא לכל זקני הארץ ויאמר להם כי אין דעת בן הדד לשלוח אלא למלחמה, כי שואל דברים שאי אפשר למלאותם, ויאמרו לו כל הזקנים וכל העם אל תשמע ואל תאבה לו, ויאמר למלאכי בן הדד אמרו למלככם שהנני מוכן ככל שהשבתי בראשונה אבל את הבקשה השנייה לא אוכל לעשות."
          },
          {
            "hint": "",
            "question": "4. אם ישפוך עפר שומרון לשעלים לכל העם אשר ברגלי - לבאר?",
            "answer": "בן הדד שולח ונשבע שלא יספיק עפר שומרון לכל העם אשר ברגליו אם ייקח כל אחד מהם ממנו מלא שעלו והוא מלא אגרופו."
          },
          {
            "hint": "",
            "question": "5. אל יתהלל חוגר כמפתח - לבאר?",
            "answer": "אחאב משיב לבן הדד שהחוגר למלחמה וחושב על כל צדדי האפשרויות וגם שאפשר שינוצח זוהי מחשבה נכונה, אבל מי שבעת החגירה נדמה לו בדעתו שכבר ניצח ופתח חגורתו לא ינצח לרב כי אינו מכין עצמו למלחמה כראוי, כי לפעמים ינצחו המעט את הרבים."
          },
          {
            "hint": "",
            "question": "6. כיצד מכין בן הדד את המלחמה עם אחאב?",
            "answer": "והוא שותה והמלכים עמו בסוכות מפני החמה, ובאשר שחשב שדבר נקל הוא לכבוש את העיר לא יצא בעצמו הוא והמלכים, רק מסר לעבדיו שיכינו ענייני לכידת העיר."
          },
          {
            "hint": "",
            "question": "7. מה אמר הנביא מיכיהו בן ימלה לאחאב? ומה משיב אחאב?",
            "answer": "כה אמר ה' הראית את ההמון הגדול הזה, הנני נותנו בידך היום, וידעת כי אני ה', כי אי אפשר בדרך הטבע לנצחם רק בדרך נס, וזה יהיה היום, וישאל אחאב מי ילך בראש למלחמה, ויאמר לו בנערי שרי מדינות שאינם מלומדי מלחמה ואתה תנהיגם."
          },
          {
            "hint": "",
            "question": "8. מי היו נערי שרי המדינות?",
            "answer": "איתא באליהו רבא ט', אמרו עליו על עמרי שלא היה עשיר כמו אחאב מלך ישראל בנו, ומאתים שלושים ושתיים מלכים עבדו אותו, כיון ששמע אחאב מן הבריות שביקשו אלו המלכים למרוד בו, שלח והביא בנו של כל אחד מהן והושיבן תחת ידו בירושלים ושומרון, ואמרו חכמים כל אותן רל\"ב בני מלכים עובדי ע\"ז היו, וכיוון שבאו לירושלים ושומרון היו נעשים יראי שמים לאמיתן, ברוך המקום ברוך הוא שאין לפניו משוא פנים, שכרן היה שבאת להם לישראל תשועה גדולה על ידן."
          },
          {
            "hint": "",
            "question": "9. כיצד יוצא אחאב למלחמה?",
            "answer": "ויצא בצהרי היום עם רל\"ב נערי שרי המדינות ושבעת אלפים מבני ישראל אותם שלא כרעו לבעל, ובן הדד שותה ומשתכר כאדם בוטח, שלא היה חושש לחיל שומרון, ועימו ל\"ב המלכים, וכשראו שאינו יוצא להילחם גם הם לא רצו לצאת, ואחאב שלח בראש את רל\"ב נערי שרי המדינות, ויגידו לבן הדד שרק אנשים פרטיים יצאו להילחם לא חיל גדול, לכן לא עזב את המשתה, וציווה שיתפשו אותם חיים, וכשרצו לתופשם הגיעו שבעת אלפים הלוחמים ולא יכלו להם, ונעשתה מהומה גדולה וע\"י כך וינוסו ארם וירדפם ישראל, וימלט בן הדד מלך ארם על סוס ופרשים נמלטו עימו, וכשראה אחאב את התשועה הגדולה יצא עם החיל אשר עימו וירדפו אחר ארם ויכו את הסוס והרכב והיכה בארם מכה גדולה."
          },
          {
            "hint": "",
            "question": "10. הנביא ניגש לאחאב ומה הוא אומר לו?",
            "answer": "עתה ניצחת על פי נס, אבל דע כי לתשובת השנה יבוא מלך ארם שנית עליך ולא בכל יום מתרחש ניסא לכן הכן עצה וגבורה למלחמה."
          },
          {
            "hint": "",
            "question": "11. מה אמרו עבדי מלך ארם למלכם?",
            "answer": "כי הניצחון היה אחד משני פנים, או בדרך נס ע\"י אלוקים ועל זה אמרו כי אלוקי הרים אלוקיהם, או שהיה בדרך הטבע ע\"י שהמלכים שתו איתך בסוכות, ולא יצאו להנהיג המלחמה, לכן העצה שתסיר המלכים ותחתיהם יהיו פחות וסגנים והם ינהיגו את העם ולא ישבו על היין, ואין צורך בחיל גדול יותר, רק תשלים כפי מה שנפלו כדי שיגיע לחיל שיצאנו עימו למלחמה, ונלחמה איתם במישור כי שם אין אלוקיהם מושל, וננצח אותם, וישמע בקולם ויעש כן."
          },
          {
            "hint": "",
            "question": "12. מה קרה לפקודת השנה?",
            "answer": "ויפקד בן הדד את ארם לראות אם נתמלא כשיעור חיל הנופל, ויעל אפקה למלחמה על ישראל, והיה שם מישור גדול, וקראו לישראל להילחם עימם שם, ובני ישראל הלכו לקראתם, ולא נפקד מהם איש מן המלחמה הראשונה, ויחנו כשני חשיפי עיזים, היינו קבוצי עיזים נערי שרי המדינות לבד, ושבעת אלפים לבד."
          },
          {
            "hint": "",
            "question": "13. מה אומר איש האלוקים לאחאב מלך ישראל?",
            "answer": "כה אמר ה' יען אשר אמרו ארם אלוקי הרים ה' ולא אלוקי העמקים הוא, ונתתי את כל ההמון הגדול הזה בידך וידעתם כי אני ה', ולא בצדקתך וביושר לבבך, כי לא עזבת הבעלים בראותך התשועה הגדולה שעשה לך ה' ועזרך ברעתך, רק לקידוש שמו יעשה הנס."
          },
          {
            "hint": "",
            "question": "14. כיצד נערכה המלחמה?",
            "answer": "ויחנו אלה נוכח אלה שבעת ימים, ויהי ביום השביעי ויכו בני ישראל את ארם מאה אלף רגלי ביום אחד שלא כדרך הטבע, ובן הדד נס ויבוא אל העיר חדר לפנים חדר להסתיר עצמו."
          },
          {
            "hint": "",
            "question": "15. מה אומרים עבדי מלך ארם למלכם?",
            "answer": "הנה שמענו כי מלכי בית ישראל מלכי חסד הם להתחסד עם אויביהם, נשימה נא שקים במותנינו וחבלים בראשנו כשבויי מלחמה, ונצא לקראתם אולי יחיה את נפשך, ויחגרו שקים במותניהם וחבלים בראשיהם ויבואו אל אחאב ויאמרו עבדך בן הדד מקבל להיות עבדך לבד שלא תמיתהו, ויען אחאב העודנו חי אחי הוא, לא רק שלא השכיל להורגו, אלא אפילו לעבד לא שמו."
          },
          {
            "hint": "",
            "question": "16. האם עבדי מלך ארם האמינו לאחאב?",
            "answer": "בתחילה לא האמינו שמתכוון בלב שלם וחשבו שהוא דרך שחוק, ובשומעם שאמר אחי הוא היו מחזיקים הדיבור לניחוש וסימן טוב, ולזה מיהרו והחליטו הדבר לאמת כדי שלא יוכל לחזור בו, וחזרו ואמרו המה - אחיך בן הדד, ויאמר בן הדד לאחאב הערים שלקח אבי מאת אביך עמרי אשיב לך, ובעיר המלוכה דמשק תעשה לך שווקים ותמשול בה כאילו הייתה עירך, ואחאב משיב לו שאינו מבקש דבר רק כריתת ברית לאחווה, ובזה שלחהו, ובאמת לא החזיר לו הערים, והיה זה לו למוקש אח\"כ, ורחמי רשעים אכזרי."
          },
          {
            "hint": "",
            "question": "17. מדוע אמר הנביא לרעהו שיכהו?",
            "answer": "למשל על אחאב שנצטווה להרוג את בן הדד, והוא חמל עליו, והחמלה על הרשעים אכזריות כי סופם לעשות מלחמה, וימאן האיש להכות את הנביא, וכיוון שעונש העובר על דברי הנביא מיתה בידי שמים, וימצאהו אריה ויכהו, ובזה הראה לאחאב כי ייענש על שלא שמע לדבר ה' להרוג את בן הדד, וכן שאול שחמל על אגג חרה בו אף ה'."
          },
          {
            "hint": "",
            "question": "18. וימצא איש אחר ויאמר לו הכיני נא - כיצד עשה?",
            "answer": "ויכהו האיש הכה ופצוע מכה המוציאה דם, ודרשו שע\"י טיפת הדם שיצאה מן הצדיק הייתה כפרה לישראל, שלא מתו מהם במלחמות רמות גלעד."
          },
          {
            "hint": "",
            "question": "19. מה עושה הנביא אחר שהוכה?",
            "answer": "התחפש ושינה את צעיפו ושמו על עיניו שלא יכירוהו ויעמוד לפני אחאב בדרך, והמלך עובר והוא צעק אל המלך ויאמר עבדך יצא בקרב במלחמה והנה איש סר מן הדרך אלי ויבא אלי איש שבוי מן המלחמה, ויאמר שמור את השבוי הזה, ואם יברח תהיה נפשך תחת נפשו או כיכר כסף תשקול לידי, ועבדך עשה מלאכתו והנה השבוי איננו כי ברח, ויאמר אליו אחאב כן משפטך כפי שקיבלת עליך או נפשך או כיכר כסף ועשה כן כדי שאחאב ישפוט את עצמו, וימהר ויסר את הצעיף מעל עיניו ויכר אותו המלך כי מהנביאים הוא, ויאמר אליו כה אמר ה' יען אשר שלחת את איש חרמי הוא איש מלחמתי בן הדד שהיה חייב מיתה, והייתה נפשך תחת נפשו ועמך תחת עמו, וילך המלך לביתו סר וזועף, שרוחו סרה ממנו."
          }
        ]
      },
      "כא": {
        "": [
          {
            "hint": "",
            "question": "1. מדוע היה צריך אחאב לבקש מנבות היזרעאלי את כרמו?",
            "answer": "הלא ממשפטי המלוכה שהמלך לוקח בחוזקה כמו שנאמר ואת כרמיכם ייקח ונתן לעבדיו וכל שכן לעצמו, וכתב המלבי\"ם אם הדבר לצורך המלוכה כגון שלוקח מס כדי לשלם בו לאנשי צבאותיו שזה מתועלת הכללי אשר כל בני המדינה צריכים לישא בעול המדינה, והאיש הבלתי נושא בעול רשות ביד המלך לקחת נחלתו ולכופו בחוזקה, וגם אם היה הכרם בשומרון עיר המלוכה קרוב לבית המלכות שהוא לתועלת הכלל, וצריך שבית המלכות יהיה מפואר בכל עוז וזה לכבוד האומה ותועלתה עם הכרם אין בזה שום רע, לא כן כרם נבות שהיה ביזרעאל ואחאב מלך בשומרון עיר מלכותו ולא ביזרעאל, והיכל אשר ביזרעאל יאנו בית מלכות מצד מה שהוא מלך."
          },
          {
            "hint": "",
            "question": "2. לאיזה תכלית רצה אחאב את כרם נבות?",
            "answer": "רצה לעשות ממנו גן ירק באופן שרצה להשחית עצי הכרם כדי לזרוע בו ירק, ולא היה לצורך הכלל, רק בגלל שהכרם היה קרוב להיכלו שם, והיה מוכן לשלם עבורו או לתת לנבות כרם אחר טוב ממנו."
          },
          {
            "hint": "",
            "question": "3. האם נבות מקבל את הצעת אחאב?",
            "answer": "נבות דחה את בקשת אחאב בטענה שהיא נחלת אבותיו והתורה אמרה ויקרא כ\"ה והארץ לא תימכר לצמיתות, ועוד כתבו התוס' סנהדרין דף כ' שלכן לא רצה לתת לו מפני שרצה לעשות בו ע\"ז, ואיך אתנהו לך לבעל ולאשרה."
          },
          {
            "hint": "",
            "question": "4. האם אחאב מקבל את דברי נבות ומדוע בא לביתו סר וזועף?",
            "answer": "כתב המלבי\"ם שנבות בדבריו הוכיח ברמז לאחאב על שעזב נחלת אבותיו שהוא ה' אלוקי אבותיו, שהוא הנחלה היותר יקרה מנחלת שדה וכרם שהם לחיים זמניים, אבל האמונה והתורה היא נחלת הנפש, והוא עזבם בלא כסף ובלא מחיר, ואחאב לא נתפעל על שלא רצה לתת לו הכרם, רק על הדברים שאמר שביזהו על עוזבו נחלת אבותיו ואלוקי ישראל, הגם שנגעו הדברים אל לבו כדרך הרשעים המלאים חרטות, כי הוסר בדברים ורוחו סרה מאתו, ולכן שכב על מיטתו ולא אכל לחם מרוב צער, ולא רצה לדבר עם איש רק החזיר פניו אל הקיר."
          },
          {
            "hint": "",
            "question": "5. איזבל שואלת את בעלה מדוע רוחך סרה ואינך אוכל לחם?",
            "answer": "וידבר אליה את כל הדברים שנפלו ביניהם, אבל לא רצה לגלות מדוע רוחו סרה כי לא רצה להראות בפני איזבל שיש רשף בלבו להתפעל מדברים כאלה וכי עודנו זוכר באלוקי אבותיו, לכן אמר לה שעיקר כעסו על שלא השיג הכרם."
          },
          {
            "hint": "",
            "question": "6. מה פשר דברי איזבל לאחאב אתה עתה תעשה מלוכה על ישראל?",
            "answer": "כתב המלבי\"ם בעת שמייסדים בית מלכות במדינה שעדיין לא היה להם מלך, אזי קובעים ביניהם משפט המלוכה וחוקיה, ומפרטים מה יוכל המלך ומה לא יוכל לעשות, לא כן במלכות ישנה, מי סכל להשקיף על משפט המלוכה, המלך עושה כל אשר בכוחו לעשות באין מוחה, קום אכול לחם וייטב לבך, ואני אתן לך את כרם נבות היזרעאלי - ע\"י עורמה."
          },
          {
            "hint": "",
            "question": "7. מהי התחבולה של איזבל להמית את נבות היזרעאלי?",
            "answer": "איזבל ביקשה עלילה שייהרג נבות במשפט, כי הרוגי מלכות נכסיהם למלך, ובטחה בזקני ישראל שיכסו עליה ויעלימו הדבר, או ידעה בהם שהיו יראים את אחאב מאוד, ולפיכך כתבה בשם אחאב וחתמה להם בחותמו, כי ידעה שלא ישנו דבר ובספרים האלה היה כתוב כי אחאב מעיד שנבות ברך אלוקים ומלך והזקנים דנים את המקלל אלוקיו והחורים הם השרים דנים את המבזה את המלך ושלחה אל הזקנים והחורים שבעירו, שראוי שיהיה נידון בפניהם, וכיוון שלא ניתן לחרוץ משפט מוות על פי המכתב עד שהמלך בעצמו יעיד בפני הבי\"ד, וכדי ביזיון וקצף להעיד המלך על ביזיונו, לכן עצתי שתקראו צום ואסיפה, כי משפט מוות היה נעשה בהקהל העם כולו, ואת נבות הנידון תושיבו בראש העם שהכל יראוהו כמשפט הנידונים למוות, ותושיבו שני עדים בני בליעל שיעידו על תוכן מכתב אחאב, והגם שמה שיאמרו ששמעו זאת, ויאמרו איך ברך יהיה שקר אין נפקא מינא אחר שגוף המעשה אמת הוא, ויעשו כן ויסקלוהו באבנים וימת."
          },
          {
            "hint": "",
            "question": "8. ויהי כשמוע אחאב כי מת נבות ויקם לרדת לרשת כרמו ומי יוצא לקראתו?",
            "answer": "ה' שולח את אליהו הנביא לקראת אחאב ודיברת אליו כה אמר ה' הרצחת וגם ירשת, במקום אשר ליקקו הכלבים את דם נבות ילקו הכלבים את דמך גם אתה, ויאמר אחאב המצאתני אויבי, וכי אני רצחתיו והלא נהרג שלא על ידי רק ע\"י איזבל, ויאמר מצאתי שאתה הרוצח במה שהתמכרת לעשות הרע וכאילו אתה נמכר לאיזבל אשתך לעניין עשות הרע שבזה אתה עבד לה לעשות פקודתה, וכל אשר עשתה ייחשב כאילו עשיתו אתה."
          },
          {
            "hint": "",
            "question": "9. מה העונש שיביא ה' על בית אחאב?",
            "answer": "הנני מביא אליך רעה וביערתי אחריך והכרתי לאחאב משתין בקיר ועצור ועזוב בישראל כי כולם יאבדו, ונתתי את ביתך כבית ירבעם בן נבט וכבית בעשא בן אחיה אל הכעס אשר הכעסת ותחטיא את ישראל, וגם לאיזבל דיבר ה' לאמור הכלבים יאכלו את איזבל במישור יזרעאל, המת לאחאב בעיר יאכלו הכלבים והמת בשדה יאכלו עוף השמים."
          },
          {
            "hint": "",
            "question": "10. מה אחאב עושה כששומע את דברי אליהו הנביא?",
            "answer": "ויקרע בגדיו וישם שק על ראשו ויצום, וישכב בשק ויהלך אט, ויהי דבר ה' אל אליהו התשבי לאמור, הראית כי נכנע אחאב מלפני, יען כי נכנע מפני לא אביא הרעה בימיו רק בימי בנו אביא הרעה על ביתו."
          },
          {
            "hint": "",
            "question": "11. מדוע לא בוטלה הגזירה לגמרי בכניעת אחאב לפני ה'?",
            "answer": "כתב המלבי\"ם כיוון שנכנע מפני פחד העונש ולא מפני פחד רוממות הקל, שהנכנע לפניו ישתדל להתקרב עליו ולעבדו, לכן לא תבוא הרעה בימיו אלא בימי בנו."
          }
        ]
      },
      "כב": {
        "": [
          {
            "hint": "",
            "question": "1. כמה זמן היה שקט בין ארם וישראל?",
            "answer": "מפני שנכנע אחאב לפני ה', האריך לו ה' מה שאמר לו שתהיה נפשו תחת נפשו מבן הדד בהילחמו עימו שלוש שנים, ויהי בשנה השלישית וירד יהושפט אל מלך ישראל, ויאמר אל יהושפט התלך אתי למלחמה רמות גלעד להשיבן אלינו מיד ארם, ויאמר יהושפט כמוני כמוך כעמי כעמך כסוסי כסוסיך, כי מחותנים אנחנו וכשתנצח תעזור גם אותי לעת הצורך."
          },
          {
            "hint": "",
            "question": "2. מה מבקש יהושפט מאחאב לפני צאתם למלחמה?",
            "answer": "דרוש נא כיום דבר ה', כי יהושפט שהיה עושה הישר בעיני ה' לא הסכים לעשות דבר כי אם על פי ה'."
          },
          {
            "hint": "",
            "question": "3. מה עושה אחאב?",
            "answer": "הוא מקבץ את ארבע מאות נביאי האשרה שלא נהרגו ע\"י אליהו, ויאמר אליהם האלך אל רמות גלעד למלחמה אם אחדל, ויאמר עלה וייתן ה' ביד המלך, ויהושפט הרגיש בהם שהם נביאי שקר מפני שכולם נתנבאו בלשון אחד, ואין שני נביאים מתנבאים בלשון אחד - סנהדרין דף פ\"ט, ולכן ביקש מאחאב שישאל מנביאי ה'."
          },
          {
            "hint": "",
            "question": "4. מדוע לא רצה אחאב לשאול את מיכיהו בן ימלה?",
            "answer": "כי כל נבואותיו עד עתה היו רע על אחאב, ולכן אחאב שונא אותו, ובודאי שגם עתה ינבא לא טוב עלי, ויאמר יהושפט אל תאמר כן, כי הנביא לה' רק אשר ישים אלוקים בפיו אותו ידבר, וישלח אחאב להביא את מיכיהו."
          },
          {
            "hint": "",
            "question": "5. מה קרה כאשר שליח אחאב הלך לקרוא לנביא ה'?",
            "answer": "נפל הרוח על נביאי השקר במעמד המלכים שישבו על כיסאם, הגם שלא היו מוכנים לנבואה לא מצד המקום שהיו בגורן ופתח שער העיר מקום קיבוץ עם, והנבואה צריכה התבודדות, ולא מצד חברתם שהיו במעמד המלכים שיראת המלכות תמנעם מלהתבודד עם רוחו, ובכל זאת חל עליהם הרוח, שהוא רוח שקר שיצא מלפני ה', והראשון שחל עליו רוח השקר היה צדקיה בן כנענה שעשה לו קרני ברזל ויאמר כה אמר ה' באלה תנגח את ארם עד כלותם, וכל הנביאים ניבאים כן עלה רמות גלעד והצלח ונתן ה' ביד המלך."
          },
          {
            "hint": "",
            "question": "6. מה אומר השליח למיכיהו בן ימלה?",
            "answer": "הנה כל הנביאים ניבאו פה אחד טוב אל המלך יהיה נא דברך כאחד מהם ודיברת טוב, ויאמר מיכיהו חי ה' כי את אשר יאמר ה' אלי אותו אדבר, ויבוא אל המלך ויאמר המלך אליו מיכיהו הנלך אל רמות גלעד למלחמה אם נחדל, ויאמר אליו עלה והצלח ונתן ה' ביד המלך."
          },
          {
            "hint": "",
            "question": "7. מדוע משביע אחאב את מיכיהו הרי ניבא כשאר הנביאים?",
            "answer": "כי הרגיש שהיה לו לאמור כה אמר ה' נראה שמדחה לבד, לכן השביעו שלא ידבר רק אמת ורק בשם ה' ולא בשם עצמו, כי מה שאמר עלה והצלח היה בדרך ברכה שמברכו שיצליח ושייתן ה' בידו."
          },
          {
            "hint": "",
            "question": "8. מדוע רצה מיכיהו להעלים נבואתו והרי יתחייב מיתה?",
            "answer": "ויאמר ראיתי היינו שלא הגיע דיבור מאת ה' אליו שאם כן לא היה רשאי להעלים נבואתו, רק אמר שצופה הייתי וראיתי מראה שמתוכה יובן שהמלך ימות והעם יינצלו, וראיתי את כל ישראל נפוצים אל ההרים כצאן אשר אין להם רועה ואתה לבדך תמות במלחמה והעם ישובו בשלום."
          },
          {
            "hint": "",
            "question": "9. מה אומר אחאב ליהושפט? ומה משיב מיכיהו?",
            "answer": "הלא אמרתי אליך לא יתנבא עלי טוב כי אם רע, ואחאב חשב שמפני השנאה אמר כן ולא דבר ה' הוא, ויאמר מיכיהו היות וחשדתני בזה אפרש לך מוצא הדבר, ותשכיל לדעת שהאמת אתי, ראיתי את ה' יושב על כיסאו אמר כן בדרך משל, וכל צבא השמים הם המלאכים עומד עליו סמוך לו מימינו לזכות ומשמאלו לחובה היינו מימינים ומשמאילים כי לא שייך למעלה ימין ושמאל, ויאמר ה' מי יפתה את אחאב ויעל וייפול ברמות גלעד על כי נגמר הדין לחובה, אמר מי יפתנו לעלות למלחמה לקבל העונש, ויצא רוח נבות ויעמד לפני ה' לתבוע משפטו ויאמר כמו שיצא רוחי ונהרגתי ע\"י עדות שקר שהזמין אחאב, השקר הזה יישפך על נביאיו עד שגם הם יגידו לו שקרים ובזה ייפול, מידה כנגד מידה כמו שנפלתי אנוכי, וה' הסכים על העונש הזה כי היה כמידתו, ועתה אומר מיכיהו אין סתירה בין נבואתי לנבואת נביאך כי מה שאמרו שתצליח הוא סיבת עוונך שע\"י כך הושם רוח שקר בפיהם כי ה' רוצה להענישך על שהרגת את נבות ע\"י עדות שקר, וייגש צדקיהו בן כנענה ויכה את מיכיהו על הלחי כי הוא היה ראש לנביאי השקר ומקור לכלום, ושאל מדוע הוא לא ראה את מה שצפה מיכיהו ומיכיהו השיב לו, אני הבטתי מה שנעשה במרום עתה, וראיתי המראה שה' יושב על כיסאו וגו', ואתה לא שמת לב על ההווה רק על העתיד על יום שיהיה מלך ישראל ברמות גלעד שבאותו יום אתה תחבא בחדרי חדרים מפני מות אחאב ובציפייה זו הטעה אותך הרוח שקר לראות אותו יום ניצחון, ועל זה שנעשה בשמים עתה לא שמת ליבך לראות."
          },
          {
            "hint": "",
            "question": "10. מה מצווה אחאב לעשות למיכיהו?",
            "answer": "לכלוא אותו בית אמון שר העיר, ולא יתנו ולא יתנו לו די סיפוקו מלחם ומים, רק מה שיספיק לו בדוחק עד בואי בשלום, ויאמר מיכיהו אם שוב תשוב בשלום לא דיבר ה' בי."
          },
          {
            "hint": "",
            "question": "11. מדוע התחפש אחאב בצאתו למלחמה עם יהושפט על רמות גלעד?",
            "answer": "חשש שהיה מרגלים למלך ארם ששמעו את דבר הנבואה של מיכיהו, וגם חשש לדברי נבואתו, ומה יועיל התחפושת? חשב שע\"י כך יתבטל הגזירה, כיוון שבא בלבוש הדיוט ובזה נתבטל מהיותו מלך במקצת יתבטל כל הגזירה, כמו שפרעה הביט כי רעה נגד פניהם ונתבטל בדם המילה."
          },
          {
            "hint": "",
            "question": "12. האם גם יהושפט התחפש במלחמה?",
            "answer": "אחאב אמר ליהושפט לבש בגדיך כי אינך צריך להתחפש לפי שהם בעלי ריבי והם שונאים אותי, ולא ניבא הרעה רק עלי ולא על זולתי, ואף שלא האמין לנביא חשש לדבריו, ויהי כראות שרי הרכב את יהושפט לבוש בגדי מלכות חשבוהו מלמלך ישראל ויסורו אליו להילחם בו, ויזעק יהושפט לה', ויהי כראות שרי הרכב כי לא מלך ישראל הוא וישובו מאחריו, והוראת מלך ארם הייתה להרוג קודם כל את אחאב."
          },
          {
            "hint": "",
            "question": "13. האם נגזרה גזירה על יהושפט שייהרג?",
            "answer": "איתא בסוטה דף י\"ב כיוון שהלך יהושפט מלך יהודה עם אחאב מלך ישראל לרמות גלעד, נגזרה גזירה על יהושפט שייהרג וראוי היה ליהרג באותה השעה, ובשכר הזעקה שזעק תלו לו שבע שנים."
          },
          {
            "hint": "",
            "question": "14. כיצד נפגע אחאב במלחמה?",
            "answer": "ואיש משך בקשת לתומו שלא נתכוון לאחאב שהרי התחפש ולא היה ניכר ויכה את מלך ישראל בין הדבקים ובין השרין, כתב רש\"י יש שריונות שהם עשויים קליפים קליפים כעניין שנאמר שריון קשקשים, והקליפים נופלים על נקבי השריון וסותמין אותם והם קרויים דבקים, והחץ בא בין אחד מהקשקשים ובין השריון ונכנס בנקב השריון ונתחב בגוף אחאב, ואחאב לא רצה לגלות שנפגע, אלא אמר לרכבו כי החלה היינו נעשה חולה, כי לא רצה להבעית אותו ויוודע לכולם וינוסו מן המלחמה וזוהי תחילת המפלה, וכך התחזק לעמוד במרכבתו מול ארם, וימת בערב ויצק דם המכה אל חיק הרכב."
          },
          {
            "hint": "",
            "question": "15. ויעבור קול הרינה במחנה איש אל עירו ואיש אל ארצו - לבאר?",
            "answer": "אחאב במותו העביר כרוז במחנה שריננו לאמור איש אל עירו, כי כולם שמחו על מפלתו, ואמרו באבוד רשעים רינה זה אחאב בן עמרי, איש אל עירו בני ישראל, ואיש אל ארצו בני יהודה ולא יילחמו עוד כי מת המלך, ויקברוהו בשומרון."
          },
          {
            "hint": "",
            "question": "16. כיצד נתקיים וילקקו הכלבים את דמו?",
            "answer": "כאשר מוליך רכבו שטף ורחץ הרכב מדמו במי הבריכה, שתו הכלבים את דמו המעורב במי הבריכה והזונות הרוחצות במי הבריכה רחצו בדמו המעורב במים, וגם כל זה לבוז ייחשב, כדבר ה' אשר דיבר."
          },
          {
            "hint": "",
            "question": "17. באיזה שני דברים לא עשה יהושפט הישר בעיני ה'?",
            "answer": "הבמות לא סרו, עוד העם מזבחים ומקטרים בבמות לשם ה', למרות שנאסרו אחר היבנות בית המקדש, ודבר שני שהשלים עם מלך ישראל שהיה רשע, ואיתא בדבהי\"ב י\"ט, הלרשע לעזור ולשונאי ה' תאהב ובזאת עליך קצף מלפני ה'."
          },
          {
            "hint": "",
            "question": "18. מה קרה לאוניות שעשה יהושפט להביא זהב מאופירה?",
            "answer": "כל העשר אוניות נשברו בעציון גבר, מפני שנתחבר עם אחזיהו בנו של אחאב מלך ישראל שהיה רשע כאביו, ולכן בפעם השנייה לא אבה יהושפט להתחבר עימו."
          },
          {
            "hint": "",
            "question": "19. מה התועליות שיש בזה לדעת הרלב\"ג:",
            "answer": "א. צריך להתיישב בכל דבר קודם המעשה או המענה, כדי שיהא באופן הראוי, ונלמד מרחבעם שביקש שימתינו שלושת ימים וישיב אותם דבר.<br>ב. טוב העצה יימצא בזקנים ויעדר מן הנערים, וזה כי אורך הימים ייתן לזקנים טוב העצה, מפני מה שראו מהעניינים בימיהם והם בעלי ניסיון.<br>ג. בהשפלת אדם עצמו יקנה לו הגדולה והממשלה, ובהתנשאו יסיר הגדולה וכבוד ממנו.<br>ד. קיום ייעוד ה' יתברך שתקרע מלכות עשרת השבטים מזרע שלמה.<br>ה. יושר עניין רחבעם בהתחלה והתמיד הזה לעשות הישר בעיני ה' שלוש שנים.<br>ו. ירבעם מתחילת מלכותו עשה הרע בעיני ה' עד שעשה עגלי הזהב וגרש הכהנים והלויים מארצו במה שהזניחם מכהן לה', וה' השמידו והכרית את שמו מתחת השמים.<br>ז. בהאמנה במופתים תתקיים פינת התורה, לכן נתפרסם המופתים והנפלאות שנעשו ע\"י איש האלוקים אשר בא מיהודה, ומה שיבשה יד ירבעם, ומה שנקרע המזבח ונשפך הדשן, ומה ששבה ירבעם בהתפלל הנביא עליו, ומה שקרא לנביא בעוברו על דברי עצמו בדבר ה' שהמית אותו האריה, ולא אכל הנבלה ולא שבר החמור.<br>ח. ציווי ה' בנבואה לא ישוב אחור ולכן נענש הנביא מיהודה שאכלו האריה.<br>ט. האנשים הרעים מאוד לא יענישם ה' יתברך על חטאם מיד כמו שיענשו הבלתי רעים מאוד, ולזה תמצא כי הנביא הזקן ששיקר והתעה את הנביא מיהודה לא נענש למרות שהיה מזיד, ואילו הנביא מיהודה שהיה שוגג נענש, וכן ירבעם לא נענש למרות חטאיו הרעים, ואילו רחבעם מיד שהתחיל לחטוא נענש.<br>י. סיבת חטאיו של רחבעם משום היות אימו נעמה העמונית, ובזה נתבאר אמיתת מה שזכר בתורה לבל נתחתן עם הגויים כי יסיר את בנך מאחרי, ואפילו נתגיירו הם כלא נתגיירו כשחזרו לסורן הרע.<br>י\"א. שנות רשעים תקצרנה, ואורך ימים לעובדי ה' יתברך, ולזה תמצא כי אבים בן רחבעם לא חיה במלכות כי אם שלוש שנים, ואסא בן אבים שעשה הישר בעיני ה' האריך ימים על ממלכתו, וראה שמונה מלכים מישראל במשך מלכותו והם ירבעם ונדב ובעשא ואלה וזמרי ותבני ועמרי ואחאב.<br>י\"ב. אין ראוי לאדם לשים בשר זרועו וכל שכן למלך, אלא ראוי לבטוח בה' והיה ה' מבטחו, ולזה נענש אסא בבוטחו בבן הדד מלך ארם ושלח לו כסף וזהב שיסיר מעליו את בעשא מלך ישראל, ולזאת הסיבה ידמה שחלה את רגליו.<br>י\"ג. עוצם השגחת ה' יתברך בישראל בעבור בריתו עם האבות, עד שאע\"פ שהיו ראויים להסתרת פנים מצד חטאיהם, הראה לאחאב הרשע עניינים שייקח בהם מוסר, וזה כי ראשונה הראה לאחאב וישראל אמיתות דברי הנביאים וקללותיהם, יראו שהקללה שקילל יהושע מי שיבנה את יריחו נתקיימה, ולפי שלא לקחו מוסר הראה להם ה' מקללות נביאו אליהו שלא ירד מטר במשך שלוש שנים ורק בשובם אל ה' והריגת נביאי הבעל חזר הגשם, וכאשר ראה ה' שלא נכנע אחאב בזה, הראה לו נפלאות בנצחו את ארם במתי מעט, ועשה זאת כדי שתתחזק בלבו האמונה בה' יתברך, ובכל זה לא לקח מוסר.<br>י\"ד. עוצם הנפלאות שעשה ה' עם אליהו שהתמידו העורבים להביא לו לחם ובשר בבוקר ובערב במשך שנה שנסתר בנחל כרית, כד הקמח שהיה בו מעט קמח, וצפחת השמן שהיה בה מעט שמן הסתפקו בו אליהו והאלמנה ובנה במשך שנה אחת, ולא כלתה ולא חסרה כד הקמח וצפחת השמן, והחיה את בן האלמנה אחרי מותו, והוריד האש מן השמים לאכול העולה והעצים בהר הכרמל וליחכה המים אשר בתעלה סביב, והורדת המטר.<br>ט\"ו. אפשר שהנביא יעבור על מצוות התורה לפי שעה, כמו שאכל אליהו ממה שהביאו לו העורבים אע\"פ שלא ידע שזה כשר, וכן העולה שהקריב בזמן איסור הבמות.<br>ט\"ז. ראוי לו לאדם לברוח מן הסכנה ולא יסמוך על הנס, כמו שאליהו נמלט מאחאב בשלוש שנות עצירת המטר, וכן נמלט מאיזבל האחר הריגת נביאי הבעל כי ה' אע\"פ שהוא שליט על הניסים, אינו עושה אותם כי אם בעת הצורך.<br>י\"ז. תפילת האדם השלם על זולתו החוטא תועיל להצילו מהרע, מפני הצטערו עליו.<br>י\"ח. אפילו הנביא ראוי שלא יקצר מהבאת כל הסיבות העוזרות להגיע לתכלית ומהסרת כל הסיבות המונעות הגעתו, כמו שעשה אליהו בהר הכרמל כאשר רצה שיבוא גשם על הארץ על צד ההשגחה.<br>י\"ט. אין אצל ה' יתברך תנועה והשתנות וזהו שורש גדול בעניין ה' יתברך.<br>כ. המופתים יעשה אותם ה' יתברך ע\"י נביאו באמצעות התפילה. <br>כ\"א. אין ראוי לשלם לחמול על הרעים המחטיאים את הרבים ומסירים אותם מאחרי ה' יתברך, כי החמלה עליהם היא אכזריות על הטובים, ולכן שחטו את נביאי הבעל. <br>כ\"ב. ראוי לכל אדם ואפילו לנביא לחלוק כבוד למלכות, כמו שאליהו שינס מותניו לרוץ לפני אחאב עד בואו יזרעאל, משום שהסכים להריגת נביאי הבעל, ולאקודם לכן שהרע. <br>כ\"ג. רוב החשק בבקשת השלמות והחוכמה מביא את האדם אל השלימות הלא תראה כי אלישע מפני חוזק חשקו אל השלימות האנושי הניח את בית אביו שהיה עשיר מאוד, והשתדל להיות משרת את אליהו למען ילמד תמיד ממנו. <br>כ\"ד. אין ראוי לאדם שיעזוב בית אביו ואימו מבלי להודיעם, כדי שלא יכאיב את לבם כשלא ידעו איפוא הוא, ולזה תמצא שאלישע עם רוב חשקו ללכת עם אליהו, הנה התעורר להיפרד מאביו ואמו. <br>כ\"ה. לפני שבר גאון שהגאווה סיבת השבר, שהבוטח בכוחו ובחוזקו ינוצח, כמו שארע לבן הדד שנתגאה על מלך ישראל ועמו, ובמתי מעט נצחהו אחאב. <br>כ\"ו. הקב\"ה עושה ניסים כדי לקרב את עם ישראל לעבודתו, ולכן נתן את ארם בידי מתי מעט, למען ידעו כי ה' הוא האלוקים ותתחזק אמונתם בו יותר. <br>כ\"ז. ראוי שלא לחמול האויב שנלחם בו, אך יבער אותו מן הארץ. ולכן כעס ה' על אחאב שהחייה את בן הדד ואמר שתהיה נפשו תחת נפשו. <br>כ\"ח. אין ראוי לאדם שיקשה את לבו, הלא תראה מה שקרה לנבות מפני הקשותו לבו שלא נתרצה להחליף כרמו למלך בכרם טוב ממנו. <br>כ\"ט. שופט ה' את האדם כפי מעשיו, כמו עונש אחאב ואיזבל על הריגת נבות. <br>ל'. הרוגי מלכות נכסיהם למלכות, ולכן העלילה איזבל על נבות שיהיה חייב מיתה למלך, ויוכל אחאב לרשת את כרמו. <br>ל\"א. הנכנע לפני ה', יינחם ה' על הרעה שחשב להביא עליו, ולזה תמצא כי מפני שנכנע אחאב מלפני ה' יתברך, אמר שלא יביא הרעה שייעד לו בימיו. <br>ל\"ב. בית הסקילה מחוץ לעיר, ולזה אמר יוציאוהו לנבות מחוץ לעיר ויסקלוהו. <br>ל\"ג. עד אנה הגיע רוע אחאב שלא לקח מוסר מכל הטובות והמופתים הנפלאים שעשה עמו, ובמקום להתקרב אל ה', בחר לדרוש בנביאי האשרה כאשר היה יהושפט אצלו ולא רצה לדרוש פי ה' עד ששכנע אותו יהושפט שישאל לנביא ה'. <br>ל\"ד. עצת ה' היא תקום ולא תועיל תחבולה להינצל ממנה אם לא ע\"י התשובה אל ה' יתברך, כי אז יינחם על הרעה, ולזה לא הועיל לאחאב מה שהתחפש במלחמה נגד ארם, ונהרג ונפל כפי דבר ה'."
          }
        ]
      }
    },
    "מלכים ב": {
      "א": {
        "": [
          {
            "hint": "",
            "question": "1. מדוע פשע מואב בישראל אחר מות אחאב?",
            "answer": "עד עתה היה נותן מואב מס לישראל, וכיוון שאחזיהו בן אחאב שמלך תחתיו הרשיע יותר מאביו, היה זה סיבה לפריקת העול מצד מואב."
          },
          {
            "hint": "",
            "question": "2. הכיצד זה נפל אחזיהו בעלייתו ויחל?",
            "answer": "היה זה מצד עונש ה' על בית אחאב, כי לא היה ראוי שייפול כי בעלייתו היה, ובכל זאת לא שב בתשובה אל ה' ושלח לדרוש בבעל זבוב אלוהי עקרון, וכל זה בראותו שהבעל לא ענה אותו, בחר לו אלוהים חדשים שכומרי בעל זבוב היו מנבאים מי יחיה ומי ימות, ושלח אליו לדעת אם יחיה מן החולי."
          },
          {
            "hint": "",
            "question": "3. מה מצווה מלאך ה' את אליהו הנביא?",
            "answer": "קום עלה לקראת מלאכי המלך ששלח לדרוש בבעל זבוב, ושיאמר להם תוכחה על הליכתם והתחלת התוכחה המבלי אין אלוהים בישראל כי אתם הולכים לדרוש בבעל זבוב אלוהי עקרון, לכן כה אמר ה' המטה אשר עלית שם ל א תרד ממנה כי מות תמות."
          },
          {
            "hint": "",
            "question": "4. וישובו המלאכים אל אחזיהו ומה אמר להם?",
            "answer": "אחזיהו שאל אותם מדוע זה שבתם, ויאמרו אליו איש עלה לקראתנו ויאמר אלינו לכו שובו אל המלך אשר שלח אתכם ודיברתם אליו כה אמר ה' המבלי אין אלוהים בישראל אתה שולח לדרוש בבעל זבוב אלוהי עקרון, לכן המטה עשר עלית שם לא תרד ממנה כי מות תמות."
          },
          {
            "hint": "",
            "question": "5. אחזיהו התפלא מדוע לא בא הנביא אליו בעצמו ולכן חקר?",
            "answer": "מה משפט האיש אשר עלה לקראתכם, מה תארו ומלבושיו, וגם חשב שחייב מיתה מפני שעבר על שליחותו הקל בכבוד המלך, ויאמרו אליו איש בעל שיער ואזור עור אזור במותניו ולכן לא בא לפני המלך שזה לא לכבוד המלך ואחזיהו הכיר כי אליהו התשבי הוא אשר לא יבוש לבוא לפני מהלך והשרים וחשב שלא בא אליו מפני שנאתו את בית אחאב."
          },
          {
            "hint": "",
            "question": "6. את מי שולח המלך להביא את אליהו אליו?",
            "answer": "וישלח אליו את שר החמישים, שחמישים איש הולכים לפניו, והלכו עמו, והנה יושב על ראש ההר, וידבר אליו אתה איש האלוקים, אחר שהמלך דיבר וציווה אם כן רדה ואל תמרה את פי המלך, ויענה אליהו אל שר החמישים כי רק הוא היה אצלו והחמישים עמדו מרחוק, ויאמר אם איש אלוקים אני איך העזת פניך נגדי ולכן תרד אש מן השמים ותאכל אותך ואת חמישיך, ותרד אש מן השמים ותאכל אותו ואת חמישיו, וצריך לומר שכולם היו בדין רודף דאם לא היה בא היה מביאים אותו בכוח."
          },
          {
            "hint": "",
            "question": "7. מה עשה השר השני ששלח אחזיהו אל אליהו?",
            "answer": "השר השני התיירא מלעלות אל אליהו ועמד בתחתית ההר וקרא בקולו וגם שינה לשונו במה שאמר כה אמר המלך מהרה רדה, והרגיש אליהו שאם לא יסכים ללכת מעצמו ייקחוהו בכוח למלאות מצוות המלך, ואז אמר להם מאחר שהם קוראים לו איש אלוקים לא יועילו בחוזקה עימו כי אינו תחת המלך, ולפי שדיבר אתו באופן שדיבר השר הראשון עשה אליהו שירדה אש מן השמים ואכלה את השר השני וחמישיו."
          },
          {
            "hint": "",
            "question": "8. כיצד התנהג השר השלישי?",
            "answer": "עלה לבדו ובא לבדו אל אליהו כדי לפייסו, ויכרע על ברכיו לנגד אליהו ויתחנן אליו וידבר אליו ויאמר אם תכלית האש להפיל מוראך הלא ראו כבר שתי פעמים, ואם זה מצד שדיברו עזות הלא אני מתחנן לפניך שלא תשרוף אותי ואנשי ותבוא עימנו אל המלך שאם לא כן יהרגנו המלך על שלא הביאנוך בחוזקה, ועל זה אמר תיקר נפשי בעיניך."
          },
          {
            "hint": "",
            "question": "9. מה אומר מלאך ה' אל אליהו?",
            "answer": "רד אתו אל תירא מפניו, כי בתחילה שלא נצטווה היה ירא ללכת, ועתה שנצטווה היה שליח מצווה ולא יארע רע, ויקם וירד אתו אל המלך."
          },
          {
            "hint": "",
            "question": "10. מה אומר אליהו לאחזיהו?",
            "answer": "וידבר אליו כה אמר ה' יען אשר שלחת מלאכים לדרוש בבעל זבוב אלוהי עקרון המבלי אין אלוהים בישראל לדרוש בדברו, לכן המיטה אשר עלית שם לא תרד ממנה כי מות תמות."
          },
          {
            "hint": "",
            "question": "11. כמה זמן מלך אחזיהו על ישראל?",
            "answer": "שנתיים מלך אחזיהו, וימת כדבר ה' אשר ידבר אליהו, וימלוך יהורם אחריו תחתיו, כי לא היה לו בן לאחזיהו בן אחאב."
          },
          {
            "hint": "",
            "question": "12. ממה עשוי אזורו של אליהו?",
            "answer": "מאילו של יצחק שנברא בבין השמשות שלא יצא ממנו דבר לבטלה, אפרו הוא יסוד של מזבח הפנימי, גידים שלו היו לעשרה נבלים של כינור שהיה דוד מנגן בו, עורו הוא אזורו של אליהו, קרנו של שמאל הוא שתקע בו בהר סיני, קרנו של ימין שגדולה משל שמאל עתיד לתקוע בעתיד לבוא שנאמר והיה ביום ייתקע בשופר גדול וגו' - פרק דר\"א ל\"א."
          }
        ]
      },
      "ב": {
        "": [
          {
            "hint": "",
            "question": "1. מדוע כתב הכא שאליהו עלה בסערה השמים ולקמן כתיב ברכב אש וסוסי אש?",
            "answer": "כתב הרד\"ק כי מה שנראה אל אלישע היה רכב אש וסוסי אש אבל רוח סערה אינה נראית והיא שהעלתה את אליהו מן הארץ אל האוויר על גלגל האש ושם נשרפו בגדיו זולתי האדרת, וכלה בשרו ועצמו, והרוח שבה אל האלוקים אשר נתנה, ודעת חכמינו כי הכניסו הקל בגן עדן עם גופו."
          },
          {
            "hint": "",
            "question": "2. מדוע השתדל אליהו שאלישע לא יהיה עימו בעת הילקחו?",
            "answer": "כתב רש\"י מגודל הענווה חפץ לדחותו, לבל יראה בהילקחו השמים, והרלב\"ג כתב שאמר לו כן כדי שלא יחרד אלישע בהיפרד אליהו ממנו אם יראה שיינשא בסערה השמימה, ולכן אמר לו שב נא פה."
          },
          {
            "hint": "",
            "question": "3. האם אלישע מקבל את בקשת אליהו להישאר פה?",
            "answer": "ויאמר אלישע חי ה' וחי נפשך אם אעזבך, ומה שלא רצה לקחת את אלישע לבית אל, כתב המלבי\"ם כי דרך השלמים להשפיע משלמותם לזולתם באופן היותר שלם, והנה בעוד היה אלישע אצל אליהו לא היו בני הנביאים שהם התלמידים יכולים לקבל מאליהו רק באמצעות אלישע, כי דרך האור האלוקי להתפלש דרך המאורות הגדולים על הקטנים, כמו שתקבל הארץ אור השמש בלילה באמצעות הירח, ואליהו רצה שלא רק אלישע יישאר ממקבלי רוחו ואורו רק כל בני הנביאים, וכמו שאמר משה מי ייתן כל עם ה' נביאים כי ייתן ה' את רוחו עליהם, כי בעוד משה חי לא היה אפשר שיקבלו הנביאים השפע הנבואי מאת ה' גם לא באמצעות משה, ואחר שהאציל מרוחו על שבעים הזקנים הקרובים אל משה והיו הם צינור לשפע להשפיע על העם ולכן רצה אליהו ללכת לבדו לבית אל וליריחו ששם היו נמצאים בני הנביאים, ואלישע שהרגיש מה בדעתו לא רצה לעזבו כי חשב מחשבות להשיג פי שניים ברוח אליהו, ולא ישיג זאת אם יעזבהו בעת המוכשר לכך."
          },
          {
            "hint": "",
            "question": "4. מנין ידעו בני הנביאים כולם שאליהו יילקח ביום ההוא?",
            "answer": "כתב המלבי\"ם כבר בארו חכמי האמת כי איש האלוקים הוא בין תלמידיו כלב המחיה את הגוויה וכל האבר הקרוב יותר אל הלב מקבל יותר חיות ושפע, ובעת הסתלקות ירגישו האיברים הרחוקים סילוק הנפש והחיות תחלה טרם ירגישו האיברים הקרובים, ולכן בני הנביאים הרגישו תחילה כי יסתלק הלב והנפש מהם, ושאלו לאלישע אם גם הוא מרגיש בזה, שזה סימן שהדבר קרוב מאוד, והשיב גם אני ידעתי."
          },
          {
            "hint": "",
            "question": "5. מדוע אמר אלישע לבני הנביאים החשו?",
            "answer": "לאחר שאמר להם ידעתי שאליהו עומד להילקח היום אמר להם שלא יתפללו כי אינו נלקח מפני קצף וחרון אף, לכן החשו, ויומא דהילולא ושמחה הווי כי ישיג שלמותו."
          },
          {
            "hint": "",
            "question": "6. מדוע רק אליהו ואלישע עמדו על הירדן ובני הנביאים עמדו מנגד מרחוק?",
            "answer": "כי לא היו ראויים להיות במעמד הגדול הזה של עליית אליהו."
          },
          {
            "hint": "",
            "question": "7. כיצד עברו בירדן בחרבה?",
            "answer": "וייקח אליהו את אדרתו ויגרום היינו כרכה כדי שתהיה נוחה להכאה, ויכה את המים, ויחצו הנה והנה, ויעברו שניהם בחרבה."
          },
          {
            "hint": "",
            "question": "8. מה ביקש אלישע מאליהו טרם הסתלקותו?",
            "answer": "ויאמר אלישע ויהי נא פי שניים ברוחך עלי, היינו שרוח אליהו תנוח עליו ובכל זאת תישאר לו גם ההשגחה הקודמת שהיה לו עד עתה, ובזה יהיה לו פי שניים, רוח עצמו, ורוח אליהו המצטרפת עימו, ויאמר הקשית לשאול, ואם תראה אותי מתפרד לגמרי ותוכל לראותי כשאלקח מאיתך אז לא תהיה עוד במדרגת מקבל אלא יהי לך כן כמו ששאלת, ואם אין לא יהיה, היינו שיהיה לאליהו חיבור אל העולם הזה גם אחר הילקחו, וביקש זאת כדי שיוכל להשפיע יותר על ישראל."
          },
          {
            "hint": "",
            "question": "9. ויהי המה הולכים הלוך ודבר והנה?",
            "answer": "והנה רכב אש וסוסי אש ויפרידו בין שניהם, ויעל אליהו בסערה השמים, כתב הרד\"ק שאליהו נעשה רוחני והגוף כלה באש העליוני, ושב כל יסוד אל יסודו, ודעת חז\"ל שנכנס לגן עדן בגופו, ואלישע ראה העלותו מן הארץ, ובהיותו לאוויר ראה דמיון רכב אש וסוסי אש שהפריד בין שניהם, כלומר בראותו כי נפרד ממנו מעת אשר הועלה, וכן בגדיו כלו באש זולתי האדרת שנפלה מעליו, כדי שייקחנה אלישע להכות בה המים."
          },
          {
            "hint": "",
            "question": "10. כיצד מגיב אלישע על הילקח אליהו?",
            "answer": "ואלישע רואה ונתקיים התנאי שהתנה אליהו שאם תראה אותי בעת הלקיחה תשרה בו פי שניים ברוחו מאליהו והתחיל לצעוק אבי אבי רכב ישראל ופרשיו, כי אליהו שקול נגד כולם וברכב אש רכבו כל ישראל, ולא ראהו עוד כי אז נעלם מעיניו, וקרע בגדיו לשני חתיכות מכאן סמכו חז\"ל שחייב אדם לקרוע על רבו שלימדו חוכמה, ואותו קרע אינו מתאחה לעולם."
          },
          {
            "hint": "",
            "question": "11. מנין שנחה על אלישע פי שניים ברוחו מאליהו?",
            "answer": "דכתיב וייקח את אדרת אליהו אשר נפלה מעליו ויכה את המים ויחצו הנה והנה ויעבור אלישע, וכתב המלבי\"ם כאשר אליהו בקע את הירדן באדרתו היו אליהו ואלישע וזכות שניהם מרובה מן האחד, וכיוון שהבטיח לו שיהיה פי שניים ברוחו אליו, שיישאר לו רוח אלישע הקודמת ויתחבר עימו רוח אליהו, וזה שאמר איה ה' אלוקי אליהו אף הוא יבוא אלי ויכה את המים. ויראו בני הנביאים ויאמרו נחה רוח אליהו על אלישע, וחלקו לו כבוד והשתחוו לו."
          },
          {
            "hint": "",
            "question": "12. מדוע ביקשו בני הנביאים לחפש אחר אליהו?",
            "answer": "הם חשבו שמא לא עלה השמים אל נשאו הרוח והפרידו מבני אדם, כמו שנפרד מבני האדם ארבעים יום וארבעים לילה, וכן פעמים רבות שלא היו מוצאים אותו, וכמו שנפלה אדרתו מעליו חשבו שגופו נפל באיזה מקום ורצו לקוברו, כי לא ציירו לעצמם שגם הגוף יעלה השמים."
          },
          {
            "hint": "",
            "question": "13. האם אלישע נענה לבני הנביאים?",
            "answer": "ויאמר לא תשלחו, ויפצרו בו עד בוש, שהייתה לו בושה לחלוק עליהם שלא יטעו שאינו חפץ לכבד את מורו עוד ולזה אמר שלחו מצד המוסר לעשות רצונם, וישלחו חמישים איש ויבקשו שלושה ימים ולא מצאוהו, וישובו אליו והוא יושב ביריחו, ויאמר אליהם, הלא אמרתי אליכם אל תלכו."
          },
          {
            "hint": "",
            "question": "14. כיצד זה ישבו בני הנביאים ביריחו הרי יהושע קילל מי שיבנה את יריחו?",
            "answer": "הקללה הייתה על מי שיבנה ועל כך נענש חיאל בית האלי שמתו כל בניו, ואין איסור לשבת בה אחר שנבנתה כדלעיל מלכים א' פרק ט\"ז בסופו ברד\"ק, וגם הרלב\"ג כאן כתב שאין מניעה לשבת בה אחר שנבנתה, שאם היה כן לא היו הנביאים יושבים בה."
          },
          {
            "hint": "",
            "question": "15. עד עתה היו המים ביריחו טובים, ומדוע נעשו רעים?",
            "answer": "כתב הרד\"ק כי עד עתה לא ראינו כי יריחו היו בה מים רעים, ולא שהייתה עיר משכלת, שאם כן לא היו חומדים אותה ולא היו עוברים על החרם לבנותה, ואליהו גם כן היאך לא ריפא אותה, ואם הייתה משכלת מכמה שנים שישבו בה, היו מניחים אותה ולא היו יושבים בה, אלא נראה שמקרוב היה זה הרע למים מרעת יושבי בה, ומפני רוע המים הייתה גם כן הארץ משכלת, שהיו האנשים שותים המים ומתים ברוב."
          },
          {
            "hint": "",
            "question": "16. מאחר והמים רעים וארץ משכלת מדוע כתיב כי מושב העיר טוב?",
            "answer": "איתא בסוטה דף מ\"ז אמר רב חנין חן מקום על יושביו, אמר רבי יוחנן שלוש חינות הן, חן מקום על יושביו, חן אישה על בעלה, חן מקח על מקחו, וזהו דרך הדרש, וי\"א שהאוויר שבה טוב ויש בה שדות וכרמים ורק המים נעשו רעים ולכן הארץ משכלת, וי\"א שהאגמים נעשו רעים ולא מי המעיינות."
          },
          {
            "hint": "",
            "question": "17. כיצד ריפא אלישע את המים הרעים?",
            "answer": "ע\"י נס בתוך נס, כי המלח עושה המים רעים, והוא לקח צנצנת חדשה עם מלח, וישלך אל תוך מוצא המים ויאמר כה אמר ה' רפאתי למים האלה לא יהיה עושים עוד מוות ומשכלת, וירפאו המים עד היום הזה, כדבר אלישע אשר דיבר, וכתב הרלב\"ג ואחשוב כי בחר הצלוחית חדשה כדי שלא יחשבו שיהיה מבושל בה דבר המושך המלך כוחו, ויהיה לו רושם על דרך הרפואה בתיקון המים, לכן בחר לתקנם במה שאין בו רושם לתיקונם."
          },
          {
            "hint": "",
            "question": "18. מי היו הנערים שלעגו לאלישע ומדוע לעגו לו?",
            "answer": "כתב רש\"י נערים קטנים המנוערים מן המצוות ולעגו לו וקראו עלה קרח על קרח, לפי שאליהו רבו היה בעל שיער ואלישע היה קרח, אמרו בלעג והיתול עלה קרח השמימה כאליהו רבך, וכאילו אמרו אינך במעלה כמוהו, כי הוא בעל שיער ואתה קרח."
          },
          {
            "hint": "",
            "question": "19. מה עשה אלישע לנערים שביזוהו?",
            "answer": "ראה ברוח הקודש שאין בהם ובזרעם לחלוחית טובה, ויקללם בשם ה', ותצאנה שתים דובים מן היער ותבקענה מהם ארבעים ושנים ילדים, וכל זאת כדי למחות שורש פורה ולענה מכרם ה' צבאות, וילך משם הר הכרמל, ומשם שב שומרון."
          }
        ]
      },
      "ג": {
        "": [
          {
            "hint": "",
            "question": "1. במה יהורם בן אחאב לא עשה הרע בעיני ה' כאביו וכאימו?",
            "answer": "ויסר את מצבת הבעל אשר עשה אביו, אבל האשרה לא הסיר מפני אמו שהייתה עובדת עבודה זרה, שהרי נביאי האשרה היו אוכלי שולחנה, אבל הוא לא עבד את הבעל והאשרה אלא את העגלים אשר עשה ירבעם, מפני יראת הנזק ולא כדי להכעיס."
          },
          {
            "hint": "",
            "question": "2. מי היה מלך מואב ובמה פשע בישראל?",
            "answer": "מישע מלך מואב היה נוקד, רוצה לומר בעל מקנה, והיה משלם מס לאחאב מלך ישראל מאה אלף כרים ומאה אלף אילים צמר, כלומר עם צמרים לא גזוזים, ויהי כמות אחאב ויפשע מישע מלך מואב באחזיה בנו, ואח\"כ באחיו יהורם, והיינו מרד ולא רצה לשלם יותר המס."
          },
          {
            "hint": "",
            "question": "3. מה עושה יהורם מלך ישראל?",
            "answer": "ויפקוד את כל ישראל, וישלח ליהושפט מלך יהודה לאמור מלך מואב פשע בי התלך אתי אל מואב למלחמה, ויאמר אעלה כמוני כמוך כעמי כעמך כסוסי כסוסיך."
          },
          {
            "hint": "",
            "question": "4. מדוע בחרו ללכת דרך מדבר אדום?",
            "answer": "כדי לצרף את מלך אדום אליהם שהיה תחת יד יהודה, וילכו שבעת ימים ולא מצאו מים, ויאמר מלך ישראל גזר ה' להפיל את שלושת המלכים בידי מואב, כי בעבור הצימאון לא יתגברו להילחם, ויפוצו הלוחמים אילך ואילך למצוא מים."
          },
          {
            "hint": "",
            "question": "5. מה מציע יהושפט מלך יהודה?",
            "answer": "לקרוא לנביא שיתפלל אל ה' על המים ויגד להם דרכם, ואלישע הלך עימהם על פי הנבואה, להראותם זה הנס הגדול, ואלי ישוב מלך ישראל מדרכו הרעה, והם לא ידעו כי הוא הולך עימהם, אבל בא לו בתוך העם, ויען אחד מעבדי מלך ישראל ויאמר פה אלישע בן שפט אשר יצק מים על ידי אליהו בהר הכרמל, וביציקתו נעשו אצבעותיו כמעיינות מים עד שנתמלאה התעלה, וראוי הוא ליעשות לנו נס על ידו במים, ויאמר יהושפט בודאי יש אתו דבר ה', כי בודאי לא בא להילחם, וירדו אליו מלך ישראל ויהושפט ומלך אדום, כלומר ירדו ממרכבתם לכבודו לדבר עמו, ולא קראו לו שיבוא אצלם, לפי שהיו בצרה גדולה, חשו לכבוד הבורא ולכבוד נביאו."
          },
          {
            "hint": "",
            "question": "6. מה משיב להם אלישע?",
            "answer": "ויאמר אלישע אל מלך ישראל מה לי ולך, לך אל נביאי אימך, רוצה לומר כי תפילת הנביא תועיל רק למאמינים בה' ובנביאיו, שבזה יש קשר בין הנביא ובין האיש אשר הוא מתפלל בעדו לא כן אתה, ויאמר לו מלך ישראל אל תאמר כעת כדברים האלה, כי אנו בסכנה ואל תעורר הדין בהזכרת החטאים, ויאמר אלישע חי ה' צבאות אשר עמדתי לפניו, היינו שאני רגיל לעמוד לפניו בתפילה, כי לולי פני יהושפט מלך יהודה אני נושא, אם אביט אליך ואם אראך, היינו ליהושפט אני נושא פנים, אבל אליך לא הייתי מביט."
          },
          {
            "hint": "",
            "question": "7. מדוע ביקש אלישע שיביאו לפניו מנגן?",
            "answer": "בעבור שכעס על יהורם מלך ישראל לא חלה עליו הנבואה, כי אין הנבואה שורה אלא מתוך שמחה, וכל הכועס נבואתו מסתלקת ממנו, ולכן כנגן המנגן ותהי עליו יד ה' ושרתה עליו רוח הנבואה."
          },
          {
            "hint": "",
            "question": "8. מה הייתה נבואת אלישע?",
            "answer": "שיעשו את הנחל חפירות חפירות, ובזולת רוח וגשם יעשה ה' יתברך על דרך המופת שימלאו החפירות מים, שיספיקו להם לשתות ולמקניהם שהביאו לאכול ממנו, ולבהמות אשר ירכבו עליהם, ונס זה נקל ומועט בעיני ה', והוסיף להפליא אתכם נס אחר, ונתן את מואב בידכם."
          },
          {
            "hint": "",
            "question": "9. מדוע ציווה ה' להשחית כל עץ מאכל?",
            "answer": "הרי כתוב בדברים כ' פסוק י\"ט שאסור להשחית עץ מאכל, כתב רש\"י דכאן התיר להם כיוון שמואב היא אומה בזויה ונקלית לפניו, והרד\"ק כתב שהייתה מצווה לשעה, כאליהו כהר הכרמל שהקריב עולה בחוץ בשעת איסור הבמות."
          },
          {
            "hint": "",
            "question": "10. כיצד נתמלאו החפירות מים?",
            "answer": "ויהי בבוקר כעלות המנחה והנה מים באים מדרך אדום ותמלא הארץ את המים, כתב הרד\"ק שהמים האלה באו בבוקר בעת העלות מנחת הבוקר, והיו מגשמים רחוקים שירדו באדום, אבל המחנה לא ראה לא רוח ולא גשם, רק המים זרמו מאחד הנהרות שבארץ אדום ברצון הבורא וניגרו המים עד הנחל."
          },
          {
            "hint": "",
            "question": "11. מדוע חשבו מואב שהנחל מלא בדם?",
            "answer": "כי מעולם לא היה שם מים לחשוב שיראו אדומים מזריחת השמש, כי לא ידעו שבאו שמה מים בדרך נס, לכן התחזק בלבם כי דם הוא, וחשבו כי נפלה קטטה בין המלכים והרגו אלו את אלו, ולא יצטרכו מעתה להילחם עימהם."
          },
          {
            "hint": "",
            "question": "12. מדוע היכום ישראל בקלות את מואב?",
            "answer": "כיוון שחשבו שהמלכים לחמו זה בזה, באו בביטחון למחנה ישראל לשלול שלל ולא להילחם, וישראל ואשר עימהם קמו עליהם והכום, וינוסו מפניהם, והערים היו הורסים, וכל מעיין מים יסתומו, וכל חלקה טובה מלאוה אבנים, וכל עץ טוב יפילו."
          },
          {
            "hint": "",
            "question": "13. וירא מלך מואב שלא יוכל לנצח מתוך מבצרו ומה עשה?",
            "answer": "וייקח עמו שבע מאות איש שולף חרב להבקיע אל מלך אדום ולתפוס את המלך עצמו, ולא הצליחו רק תפסו את בנו הבכור, ולקחוהו והעלוהו על החומה וישרפהו לנקום ממלך אדום, ורש\"י הביא מדרש ששרף את בנו בכורו כדי לקטרג על ישראל והעקידה."
          },
          {
            "hint": "",
            "question": "14. ויהי קצף גדול על ישראל - מדוע?",
            "answer": "כי חרה למלך אדום שישראל לא עזרוהו בעת נבקעו מן החומה ולחמו נגדו, שהניחוהו ללחום לבדו, ולא עזרוהו לחלץ את בנו מיד מלך מואב, וישובו כל אחד מהמלכים לארצו."
          }
        ]
      },
      "ד": {
        "": [
          {
            "hint": "",
            "question": "1. מדוע צעקה אשת עובדיה אל אלישע?",
            "answer": "כיוון שבעלה מת והוא לווה כסף מאחאב כדי לכלכל מאה נביאים שהחביא במערה, ויהורם לקח ממנו ריבית, ונשה בו ורצה לקחת את בניו לעבדים, על כן צעקה אל אלישע איך ייתכן שיהיה צדיק נעזב וזרעו יבקש לחם."
          },
          {
            "hint": "",
            "question": "2. כיצד אלישע מסייע לאשת עובדיה?",
            "answer": "כיוון שלא היה לה כלים בבית מחמת העניות, ואין הברכה שורה על אין רק על יש, לכן אמר לה שאלי כלים ריקים מן השכנים אל תמעיטי, ובאת וסגרת הדלת בל יחול עין הרע, ובל יקרב איש בלתי ראוי, שע\"י מעשיו יופסק השפע, והיו בזה ג' תנאים:<br>א. שהיא לא תזוז ממקומה.<br>ב. האסוך שמן שהיה בביתה יצקה ממנו לכל הכלים ששאלה.<br>ג. ורק על הכלים ששאלה יצקה השמן, ולא היה לה מספיק כלים כי לא שאלה הרבה כלים, והאסוך עמד מלשפוך השמן והיה עדיין מוכן לברכה."
          },
          {
            "hint": "",
            "question": "3. האם היה די בשמן כדי לשלם החוב?",
            "answer": "כיוון שלא שאלה מספיק כלים לא היה בשמן די כדי לשלם את החוב, והנביא הבטיח לה שיספיק לשלם החוב, ונתייקר השמן עד שהיה כדי לשלם החוב, ובשמן הנותר באסוך היה מספיק לפרנס את האלמנה ובניה, דכתיב ואת ובניך תחיי בנותר."
          },
          {
            "hint": "",
            "question": "4. מי הייתה האשה הגדולה בשונם?",
            "answer": "איתא בפרקי דרבי אליעזר פרק ל\"ג דאחותה של אבישג השונמית הייתה, ובעלת נכסים ובעלת שם הייתה במעשים טובים וחשיבות."
          },
          {
            "hint": "",
            "question": "5. איתא דשונא מתנות יחיה ומדוע אלישע נהנה מהאשה שבשונם?",
            "answer": "כתב המלבי\"ם הנה אמרו חז\"ל הרוצה ליהנות ייהנה כאלישע, כי אלישע לא נהנה מכל מי שיהיה רק בתנאים מיוחדים, כמו שאמר ר' פנחס בן יאיר חולין דף ז' ישראל קדושים הם, יש שיש לו ואינו רוצה וכתיב במשלי אל תלחם את לחם רע עין. ויש רוצה ואין לו, אבל אתה רוצה ויש לך, וכן בודאי נזהר אלישע מזה, והאשה הזאת הייתה גדולה בעושר ויש לה, וגם הפצירה באלישע הרבה שמזה למד שרוצה, והנה פנחס בן יאיר כשהגיע לביתו של רבי לא רצה ליהנות על שראה כודנייתא - בביתו, כי היה לו גם תנאי שמי שייהנה ממנו לא ימצא בו כל דבר רע, והיא הייתה אישה גדולה במעשים טובים על כן אכל לחם בביתה, והנה אמרו כל המארח תלמיד חכם בביתו ומאכילו ומשקהו כאילו מקריב תמידין, כי אכילת תלמיד חכם יש לפרש דמיון עם הקורבן, ושולחנו יש לפרש דמיון עם המזבח, כמו שע\"י הקורבן הייתה השכינה שורה בישראל ובאר בכוזרי שהנשמה הרוחנית תשכון בגוף ע\"י המאכל, שהצלול והזך שבמאכל יזדכך בכבד ועליו תינשא הנפש הצומחת, והזך יותר יעלה ללב וע\"י זה תשכון בו הנפש החיונית, והזך יותר יעלה אל המוח ועליו תינשא הנפש המשכלת, וע\"י המשכלת תשכון בו הנשמה האלוקית ע\"י מצועים רבים, הגם שהנשמה מצד עצמה אין לה שום קשר עם המאכל הגשמי, וכן ע\"י הקורבנות הנשרפים ומתעכלים ע\"ג המזבח כדרך עיכול שבאיצטומכא, תעלה מהם הרוחני אל מזבח הקטורת שבו תשכון עננה הריח הטוב הרוחני, ומשם אל ארון הברית שם תשכון מחשבת המקריב וטוב כוונתו בקודש, ועליו ישכון ה' אלוקים, ואחר והנביא איש האלוקים הוא מקום מוכן להשראת השכינה ודומה לארון הברית בקודש הקודשים, נמצא ע\"י המאכל המחייה גוף הנביא וע\"י כוונתו באכילה לשם שמים מברר דומם, צומח, חי מדבר, עד הנפש המשכלת והרוחנית והחיה היחידה שבו ישכון ה' בו, והמאכיל אותו עם הכוונה הראויה, מקריב תמידים והשולחן אשר לפני ה' הוא המזבח, ואלישע שנודע לו בפעם הראשונה שאכל בבית הצדקת הלז כי הקריבה לחמה לריח ניחוח בטוב הכוונה והמחשבה הראויה, לכן ויהי מדי עברו יסור שמה מעצמו לזכות אותה במצווה רבה הזאת."
          },
          {
            "hint": "",
            "question": "6. מנין ידעה שאיש קדוש הוא?",
            "answer": "איתא בברכות דף י' אמר ר' יוסי בר' חנינא מאי דכתיב \"ותאמר אל אישה הנה ידעתי כי איש אלוקים קדוש הוא\" מכאן שהאישה מכרת באורחים יותר מן האיש, ומנין ידעה דקדוש הוא, רב ושמואל חד אמר שלא ראתה זבוב עובר על שולחנו, וחד אמר סדין של פשתן הציעה על מיטתו ולא ראתה קרי עליו."
          },
          {
            "hint": "",
            "question": "7. מדוע הציעה השונמית לבעלה לבנות לאלישע עליית קיר קטנה?",
            "answer": "כיוון שראתה שאכילתו כקורבן והתמדת בואו כקורבן תמיד, לכן רצתה לעשות גם משכן לארון הברית הזה, שביתה יהיה מעון לשכינה השוכנת על הנביא, ושם ישימו לו מיטה ושולחן וכיסא ומנורה, שהם ארבעה תיקוני שכינתא, כדי שבבואו אלינו יסור שמה, ויהיה זה מקום מיוחד לשכינת אל, ואכן אלישע סר שמה."
          },
          {
            "hint": "",
            "question": "8. מדוע אלישע שולח את גיחזי נערו אל השונמית?",
            "answer": "הנה אלישע לא רצה לדבר אל השונמית פנים אל פנים, לכן שלח את גיחזי נערו שיאמר לה הנה טרחת והשתדלת בעבורנו, ומהו הגמול לעשות לך היש לבך לדבר אל המלך או אל שר הצבא, או איזה בקשה מה' שאעשה בדרך תפילה או נס, ותאמר בתוך עמי אנוכי יושבת, שאין אדם מזיקני ואיני צריכה למלך ולא לשר הצבא, ואנו רואים את צניעותה שלא הזכירה לנביא את מצוקת לבה הקשה, של אשה עקרה שנמנע ממנה פרי הבטן, וי\"א שלא רצתה ליהנות מיתרון כלשהו מזכות מעשיה אלא השוותה עצמה לשאר בני עמה."
          },
          {
            "hint": "",
            "question": "9. מה משיב גיחזי לאלישע על שאלתו ומה לעשות לה?",
            "answer": "ויאמר גיחזי אבל בן אין לה והיא עקרה בטבעה וגם בעלה זקן, ואין הכנה לא לא מצד הפועל ולא מצד המתפעל."
          },
          {
            "hint": "",
            "question": "10. מה אלישע עושה?",
            "answer": "ויאמר קרא לה, ויקרא לה ותעמוד בפתח, מפני הנבואה הוצרך לומר לה בנוכח למען יתקיים, ויאמר לה למועד הזה כעת חיה, רוצה לומר לזמן הבא בעת הראויה להיות חיה, רוצה לומר יולדת, וזה ככלות תשעה חודשים שהם ימי ההיריון, את חובקת בן, רוצה לומר תשעשעי עצמך עם בנך לחבקו."
          },
          {
            "hint": "",
            "question": "11. מדוע אומרת השונמית לאלישע אל תכזב בשפחתך?",
            "answer": "כיוון שאמר לה את חובקת בן שזה מורה שתחבק אותו, לא שיאריך ימים, כי היה לו לומר ולך בן כמו שאמר המלאך לשרה כעת חיה ולשרה בן, וגדר הכזב הוא דבר הפוסק ואינו מתקיים, לכן אמרה לו הגם שידעתי שלא תשקר ואוליד בן הלא אם ימות אח\"כ תהיה זו הבטחה כוזבת ופוסקת."
          },
          {
            "hint": "",
            "question": "12. ותהר ותלד בן אשר דיבר אליה אלישע - לבאר?",
            "answer": "כתב המלבי\"ם שלא נולד הבן ע\"י תפילת הנביא, רק ע\"י דבר אלישע וגזירתו, הצדיק גוזר והקב\"ה מקיים."
          },
          {
            "hint": "",
            "question": "13. האם סיבת מיתת הילד הייתה מחולשתו?",
            "answer": "כתוב ויגדל הילד, שנשלם והתפתח כדרכו, ויהי היום ויצא אל אביו אל הקוצרים, והשמש קופחת על ראשו של אדם בעת השרב, ויאמר אל אביו ראשי שהיה לו כאב בראש, וכפל הדבר להורות על עוצם הכאב, ויאמר אל הנער שאהו אל אמו, לפי שחשב שאומר כן כדי שיישאוהו אל אימו."
          },
          {
            "hint": "",
            "question": "14. מה עושה אימו לילד?",
            "answer": "וישב על ברכיה עד הצהרים וימות, כי התגבר החולי בחוזק מאוד שמת בזמן מועט, וכתב מורנו הרב יצחק אברבנאל שמאחר שזכר הכתוב החולי ואחריו המות, ידענו שמת בהחלט ויצאה נשמתו מגופו, ולא היה עילוף, כי זה לא יבוא לנערים ולא אחר קדימת חולי הראש, והנה סיפר הכתוב על מידת הביטחון של השונמית שלא צעקה ושלא עשתה לו שום רפואה עד מותו, ורק אחר מותו השכיבה אותו על מיטת איש האלוקים שחשבה שבזכות הנביא יהיה יותר נשמר שם, וגם לא הודיעה לבעלה כלום."
          },
          {
            "hint": "",
            "question": "15. מה מבקשת השונמית מבעלה?",
            "answer": "שלחה נא לי אחד מן הנערים ואחת האתונות וארוצה עד איש האלוקים ואשובה, ומנהגם היה ללכת אל איש האלוקים בחודש ובשבת שכמו שציווה ה' על העלייה ברגל ללמד שם דרכי ה' מפי הכהנים ולהמשיך עליו שפע קדושה מהשוכן בבית הנבחר, והיה מן הראוי שיעלו גם בחודש ושבת וכמו שיהיה לעתיד לבוא דכתיב והיה מדי חודש בחודשו ומידי שבת בשבתו יבוא כל בשר להשתחוות, רק שבזמן הזה שהוא דבר שאי אפשר, היו הולכים בחודש ובשבת אצל הנביא שעליו שוכן ה', וממנו ילמדו דרכי ה' ויקבלו שפע קדושה וברכה, ובמועד היו עולים לרגל למקדש הגדול, ועל כן תפס חודש ושבת לבד, ולכן שואל אותה בעלה מדוע את הולכת אליו היום, לא חודש ולא שבת, ותאמר שלום."
          },
          {
            "hint": "",
            "question": "16. האם היה מותר לה ללכת עם הנער?",
            "answer": "כיוון שהיה נער קטן לא נאסר עליה ללכת עימו בשדה לבדה משום ייחוד, והיא חבשה האתון בעצמה לזרז הדבר, ובמר לבבה הלכה רגלי, ותאמר אל נערה בל יעצור האתון בשבילה כדי שתרכב, כי אם כשתאמר לו, וכן הלכה ברגלה עד שבאה אל הר הכרמל, ויהי כראותה אלישע הבין כי חסר לה איזה דבר או לבעלה או לילד, לכן אמר לגיחזי לרוץ לקראתה ולשאול לשלום שלושתם."
          },
          {
            "hint": "",
            "question": "17. מדוע תפסה ברגלי אלישע?",
            "answer": "להשתחוות לו ולהתחנן לפניו בעד בנה, והנה ניגש גיחזי להודפה כי אין זה מן המוסר שאישה תקרב אל הנביא, ויאמר הרפה לה שזה מצד מרירות נפשה, וה' העלים ממני רוצה לומר כי מה שיעשה ה' דרך עונש יגלה סודו תחילה אל עבדיו הנביאים למען יבקשו רחמים, ותאמר הלא אמרתי לבל תכזב בשפחתך, ובל תטעה אותי להבטיח לי דבר הנפסק."
          },
          {
            "hint": "",
            "question": "18. מדוע חשב אלישע שגם גיחזי יחיה את הנער?",
            "answer": "כיוון שחשב תחילה שהיה רק עילוף כי ה' לא הודיע לו בנבואה כי מת, ובזה היה די בשימת משענת אלישע על פני הנער, ובתנאי שלא ידבר עם שום אדם עם הגיעו לנער שלא להפסיק הכוח שנתן אלישע בידו להיות במקומו לפעול כמוהו, והשונמית הכריחה את אלישע שילך לראות הילד."
          },
          {
            "hint": "",
            "question": "19. ויאמר גיחזי לא הקיץ הנער ומה עושה אלישע?",
            "answer": "ויבוא אלישע הביתה והנה הנער מת מושכב על מיטתו, ואין כאן עילוף כמו שחשב, ויסגור הדלת בעד שניהם, ויתפלל אל ה', להחזיר נשמות לפגרים מתים, והשתטח עליו לחמם בשרו להיות מוכן לקבל התחייה, והוזקק אל התפילה כי החזרת הרוח החיוני לפגרים לא נמסר ביד שליח והוא רק מה' לבדו, ורק הכנת הגווייה לקבל החיים היה ע\"י הנביא, ושם פיו על פיו להפיח בו רוח מרוחו, ושם עיניו על עיניו להשפיע עליו הרגשת החושים והשכל מחושיו, וכפיו על כפיו להכין את הנפש הטבעית שתתגלה על כל הגוף מן כפיו, ובזה הכין שלושה חלקי הנפש לקבל החיים, ויגהר עליו בכל כוחו עד שהתחמם בשר הילד שזה הכנה אל החום הטבעי שלא יחול הנס על האין רק על היש, וכן עשה ז' פעמים, אם כדי להמשיך הקיום על גווייתו למטה בשבעים ימי חייו, שטבע האיש תתחלף בו שבע פעמים, אם להמשיך עליו מלמעלה קיום מז' ימי הבניין העליונים, ויזורר הנער רוצה לומר נתעטש, כי נפתחו נקביו ועבר רוח החיים על איבריו ואז נשלם בחיים ויפקח את עיניו, ויאמר לגיחזי קרא אל השונמית, ויאמר שאי בנך, ותיפול על רגליו ותשתחו ארצה ותישא את בנה ותצא."
          },
          {
            "hint": "",
            "question": "20. מדוע לא ביקש אלישע שיפסוק רעב שבע השנים?",
            "answer": "איתא בכתובות דף ק\"ו מפני מה לא ביקש אלישע רחמים שיפסוק הרעב, משום דבזמן כעס לא היה רוצה להתפלל, והמלבי\"ם כתב בדרך דרוש פרק ח' פסוק א' כי היה בכוח אלישע לבטל גזירת הרעב, רק ע\"י שהחיה את בן השונמית ולקח מפתח של תחיה לא היה יכול ליקח מפתח של פרנסה כמו שפרשו חז\"ל שמטעם זה בעת שהוצרך אליהו להחיות בן הצרפתית הוצרך להחזיר מפתח של גשמים."
          },
          {
            "hint": "",
            "question": "21. לאן עובר אלישע בשנות הרעב?",
            "answer": "עד עתה ישב בכרמל שהוא סמוך לשונם, והיו לו שם עוזרים ותומכים בידו, ועתה שב לגלגל רחוק מהמחזיקים בו והיה זה בשבע שנות הרעב שהיו בימי יהורם שהשונמית ישבה בארץ פלשתים לשם שלחה אלישע קדם בא הרעב."
          },
          {
            "hint": "",
            "question": "22. מה מבקש אלישע מנערו כדי להאכיל את בני הנביאים היושבים לפניו?",
            "answer": "ויאמר לנערו שפות הסיר הגדולה, היינו להכין הסיר לבשל התבשיל לבני הנביאים, הם תלמידי הנביאים, והיה מוטל עליו לפרנסם, ויצא אחד השדה וילקט פקועות שדה מלא בגדו, וי\"א פטריות רעילות, וי\"א קישואים מרים ומסוכנים, והם לא ידעו שהוא סם המוות, והם חתכוהו לחתיכות ובישלו בסיר, ויצקו לאנשים לאכול, ויהיה כאוכלם מהנזיד והמה צעקו ויאמרו מוות בסיר איש האלוקים."
          },
          {
            "hint": "",
            "question": "23. מה עושה אלישע כששמע זאת?",
            "answer": "ויאמר קחו קמח והשליכו אל הסיר, וכתב המלבי\"ם שהיה די שיאמר הנביא שירפא המזיק בדרך נס, אבל שייהפך מזיק לדבר המזין את הגוף ציווה להשליך שם קמח, כי אין מדרך הנס שייברא יש מאין, והסם הממית הוא ההפך מטבע המזין את הגוף כי הוא מחריבו ומהרסו, וע\"י כך שהשליך הקמח חל עליו הברכה עד שהיה כולו ראוי למזון, וע\"י כך אמר צק לעם ויאכלו."
          },
          {
            "hint": "",
            "question": "24. מה הביא האיש שבא מבעל שלישה?",
            "answer": "עשרים לחם שעורים מהתבואה המבכרת בפסח, הביא מנחה אל הנביא, וגם הביא כרמל בקליפתו, היינו שיבולים רכים ומלאים כשהם עדיין בקליפתם והאיש חשב שיאכלם אלישע, והוא ציווה לתתם לפני תלמידיו הנביאים, ובא בהם ברכה בדרך נס, ודעת חז\"ל שהיו ב' אלפים תלמידים עד שכל לחם הספיק למאה איש, ויאכלו ויותירו כדבר ה'."
          }
        ]
      },
      "ה": {
        "": [
          {
            "hint": "",
            "question": "1. מי היה נעמן?",
            "answer": "שר צבא מלך ארם, והוא היה האיש שמשך בקשת לתומו והרג את אחאב, והאיש היה מצורע ועם זאת היה גיבור חיל, באופן שנראה שלא הייתה הצרעת ע\"י חולי טבעי, רק כעונש ואמרו חז\"ל על שגדודי ארם שבו מישראל נערה קטנה והיה זה בפקודת נעמן לכן נענש בצרעת, והייתה משרתת לפני אשת נעמן."
          },
          {
            "hint": "",
            "question": "2. מה אומרת הנערה הקטנה לגברתה?",
            "answer": "שעל נעמן לבקש ולהתחנן לפני הנביא כיוון שצרעת השגחתית היא. לא יועילו בזה הרופאים רק תפילה אל ה', ורק ע\"י תפילת הנביא שמשכך הרוגז ופנים של כעס יאסוף ה' ממנו את צרעתו."
          },
          {
            "hint": "",
            "question": "3. מה עושה נעמן?",
            "answer": "ויבוא לפני מלך ארם, ויגד לו שע\"י חרון מלך ישראל שהרג את אביו לקהו הנביא בפקודת המלך בצרעת, ויאמר מלך ארם שישלח ספר אל מלך ישראל כי חשב שרק בציווי המלך ירפא הנביא את שר צבאו, ויכתוב בספר הנה שלחתי את עבדי נעמן ואספתו מצרעתו כי אתה גרמת לזה, ובנוסף שלח עשר כיכרי כסף, וששת אלפים זהב ועשר חליפות בגדים מנחה למלך."
          },
          {
            "hint": "",
            "question": "4. כיצד מגיב מלך ישראל?",
            "answer": "ויהי כקרוא מלך ישראל את הספר ויקרע בגדיו מחמת החרדה, ויאמר האלוקים אני להמית ולהחיות כי זה שולח אלי לאסוף איש מצרעתו, ומגודל רשעו לא האמין בנביא, וחשב שמלך ארם שלח שהוא עצמו ירפא הצרעת, וחשב מלך ישראל כי מלך ארם מחפש עלילה להילחם בו."
          },
          {
            "hint": "",
            "question": "5. ויהי כשמוע אלישע כי קרע מלך ישראל בגדיו?",
            "answer": "וישלח אל המלך לאמור למה קרעת בגדיך, יבוא נא אלי וידע כי יש נביא בישראל, כי לא למענך ארפאהו כי אם למען קדושת השם, ויבוא נעמן בסוסיו וברכבו, ויעמוד פתח הבית לאלישע."
          },
          {
            "hint": "",
            "question": "6. מדוע אלישע שולח מלאך ולא יוצא בעצמו אל נעמן?",
            "answer": "כתב המלבי\"ם לבל יחשוב כי פעל בכוח טבעי או ע\"י לחש וכדומה, ורצה להראות שגזירת הנביא מתקיימת, וציווה עליו שירחץ בירדן, כי המים הקרים מנגדים לחולי הצרעת שבא מסיבת הליחה הלבנה, כדי שידע שהוא מרפא המכה במכה, ויגדל בזה מעלת הנס, וציווה שירחץ שבע פעמים בירדן וישוב בשרך לך טהור."
          },
          {
            "hint": "",
            "question": "7. מדוע קצף נעמן על אלישע?",
            "answer": "ראשית מפני שלא יצא בעצמו לפניו רק שלח מלאך, שלזה היה יכול לשלוח בהיותו בבית המלך, ושנית התרעם על שציווה עליו לטבול בירדן ואם כן יכול היה לטבול בנהרות שבארם דמשק, שהם משובחים ממימי ישראל וגם רחץ בהם תמיד ולא נרפא מצרעתו, ויפן וילך בחמה."
          },
          {
            "hint": "",
            "question": "8. כיצד משכנעים עבדי נעמן את נעמן לשמוע לקול הנביא?",
            "answer": "ויאמרו לו הלא אם היה הנביא מצווה שתעשה דבר גדול גם שעניינו קשה, בודאי היית עושה, ואם כן כל שכן שעליך לעשות דבר קטן שציווה הנביא וגם קל לעשותו, וזה מורה על גודל הנבואה שיתרפא בדבר קטן, וירד ויטבול בירדן שבע פעמים כדבר איש האלוקים, וישב בשרו כבשר נער קטן וטהור."
          },
          {
            "hint": "",
            "question": "9. מה עושה נעמן אחר שנטהר?",
            "answer": "וישב אל איש האלוקים הוא וכל מחנהו, ויבוא ויעמוד לפניו ויאמר הנה ידעתי כי אין אלוקים בכל הארץ כי אם בישראל, ועתה קח נא ברכה מאת עבדך, רוצה לומר מנחה."
          },
          {
            "hint": "",
            "question": "10. האם אלישע מקבל את המנחה מיד נעמן?",
            "answer": "אלישע ממאן לקבל המתנה מנעמן למרות הפצרותיו, כי אסור לקבל מתנה מעכו\"ם ביום אידו משום דהולך ומודה לע\"ז, וכל שכן בזה ששמח על רפואתו, וגם אחר שהודיע נעמן שכופר בע\"ז לא הסכים לקחת, כי ע\"פ הדין אסור לרפאות גוי, והיה זה היתר לפי שעה כדי שיתקדש שם שמים, ובזה אי אפשר שייקח כי עשה זה כדי לקדש שם השם בלבד."
          },
          {
            "hint": "",
            "question": "11. מה מבקש נעמן מאלישע?",
            "answer": "הלוואי ויותן לי מאדמת ארץ ישראל שהיא קדושה, משא שני פרדים, ואשאנה לעירי ואעשה אותה מזבח לזבוח עליו לה', ולא רצה לקחת בלי רשות הנביא כדי שלא יעשה המזבח בגזילה, וקיבל עליו לעבוד את ה' בעולה וזבחים ושלא לעבוד ע\"ז, משום הטובה שעשה לו ה', וביקש מאלישע שיתפלל לה' יתברך שיסלח לו על השתחווייתו בית רמון אשר הוא מוכרח בה מפני אדוניו מלך ארם שנשען עליו והיה צריך לכפוף קומתו כדי שיוכל להשתחוות, ובזה אין איסור מצד הדין, כי הוא אינו משתחווה רק שוחה קומתו לצורך השתחוויית המלך, ואינו אסור רק משום מראית עין כמו שאמרו ישב לו קוץ בפני ע\"ז לא ישחה ויטלנה, ועל כן אמר לדבר הזה יסלח ה' לעבדך, רוצה לומר שעל זה בודאי יסלח כיוון שאינו אסור רק משום איסור מראית עין, וגם מה שמוכרח להשתחוות בפני עצמו כדי שלא ירגיש המלך שכפר בע\"ז, ובזה יהיה ההשתחווייה לע\"ז ויש בזה איסור, יסלח ה' לעבדך בדבר הזה כי רק מיראת המלך עשיתי זאת, ובן נח אינו מצווה על קידוש ה', ויאמר לו אלישע לך לשלום."
          },
          {
            "hint": "",
            "question": "12. מדוע מתרעם גיחזי?",
            "answer": "גיחזי התרעם בלבו על אלישע שלא לקח מנעמן על כל פנים שכר רפואה, על פי דין אין לרפאות העכו\"ם ואם יצטרך לרפאות אין לרפאותו בחינם, ואם כן הגם שהוצרך לרפאותו, והגם שצדק מה שלא לקח ממנו דרך מתנה, שחשש שמודה לע\"ז בזה, אבל שכר רפואה היה לו לקחת."
          },
          {
            "hint": "",
            "question": "13. מה מחליט גיחזי לעשות כתוצאה מן ההתרעמות?",
            "answer": "וירדוף גיחזי אחר נעמן, ונעמן התפלא שתחילה לא רצה לקחת מתנותיו ואיך ישלח עתה ויבקש? ועל זה משיב לו גיחזי:<br>א. הנה זה עתה באו שהתחדש דבר שלא היה תחילה כי אלה באו עתה ולוקח בעבורם דרך נדבה,<br>ב. ואין הנביא לוקח לצורכו רק לצורכם."
          },
          {
            "hint": "",
            "question": "14. האם נעמן מקבל בהחלטיות את דברי גיחזי?",
            "answer": "נעמן היה מסופק אם היה זה בשליחות הנביא, ולדעת חז\"ל השביעו, ולכן שלח עימו שני נעריו שיראו אם הנביא לוקח הכסף, וגיחזי התיירא שכשילכו עימו עד העיר ייוודע הדבר, לכן תיכף שבא אל העופל שהוא מקום גבוה והיה מבצר חזק חוץ לעיר, לקח מיד נערי נעמן הכסף והבגדים והפקידם שם שרצה להעלים מאלישע, וגם מנעמן והראה שם שהוא בעל הבית ופוקד ומצווה שם, ובזה התעה אותם שישובו לנעמן."
          },
          {
            "hint": "",
            "question": "15. מה עונה גיחזי לאלישע ששאלו מאין תבוא?",
            "answer": "ויאמר לא הלך עבדך אנה ואנה, היינו לפה ולפה, ואלישע ואמר לו וכי לא הלך לבי עמך וראה את הנעשה שם? לא היה העת מוכשר לקחת כסף ושאר מתנות, כיוון שע\"י שלא לקחתי מאתו שכר נתקדש שם שמים והכיר נעמן שהנס היה ע\"י ה' ולא ע\"י הטבע, ואם היית לוקח הכסף לאיזה דבר הכרחי כמו לפרנס עניים בעת רעבון ניחא, אבל אתה חשבת בלבך לקנות לך זיתים וכרמים וצאן ובקר ועבדים ושפחות, לכן צרעת נעמן תדבק בך ובזרעך לעולם, ויצא מלפניו מצורע כשלג."
          },
          {
            "hint": "",
            "question": "16. לעולם תהא שמאל דוחה וימין מקרבת - כיצד מתקשר לאלישע וגיחזי?",
            "answer": "איתא בסוטה דף מ\"ז ת\"ר לעולם תהא שמאל דוחה וימין מקרבת, לא כאלישע שדחפו לגיחזי בשתי ידיו."
          },
          {
            "hint": "",
            "question": "17. מדוע באה צרעת על נעמן? ועל גיחזי?",
            "answer": "איתא שם בסוטה על שבעה דברים נגעים באים, על לשה\"ר על שפיכות דמים, על שבועת שוא, על גילוי עריות, על גסות רוח וגסות רוח הייתה בנעמן, על גזל ועל צרות עין, רשב\"א אומר אף על מספרי שקרים נגעים באים, שכן מצינו בגיחזי שסיפר שקרים ודבקה בו צרעת עד יום מותו - אבות דרבי נתן ט'."
          },
          {
            "hint": "",
            "question": "18. אם גיחזי חטא בניו מה חטאו?",
            "answer": "אלא מלמד שבניו ידעו בדבר - הרד\"ק."
          }
        ]
      },
      "ו": {
        "": [
          {
            "hint": "",
            "question": "1. מדוע היה צר המקום בבית מדרש בני הנביאים?",
            "answer": "איתא בסוטה דף מ\"ז כי כאשר גורש גיחזי מלפני אלישע אז רבו התלמידים, כי גיחזי היה רע להם, והיו רבים יראים לבוא לפני אלישע, מפני רעת גיחזי שהיה דוחה אותם."
          },
          {
            "hint": "",
            "question": "2. לאן עברו חלק מבני הנביאים?",
            "answer": "הלכו ליער הסמוך לירדן לכרות משם עצים ולבנות שם את בית מדרשם, ותוך כדי עבודה נפלה קורה אחת למים יחד עם הגרזן, ויצעק השואל כי לא היה לו לשלם מחירו."
          },
          {
            "hint": "",
            "question": "3. מה עשה איש האלוקים כדי לעזור לשואל הגרזן?",
            "answer": "חתך חתיכת עץ והשליך אל המים ויצף הברזל, וכתב המלבי\"ם שהראה שיש בכוח הנביא להפך הטבעים שהעץ והברזל החליפו טבעם זה לזה, העץ צלל במים אדירים כעופרת, והברזל צף למעלה כעץ קל, והיה זה הנס הי\"ב לאלישע."
          },
          {
            "hint": "",
            "question": "4. מדוע מלך ארם לא הצליח ללכוד את מלך ישראל במארבים שטמן לו?",
            "answer": "כיוון שרוח אלוקים היה חופף את אלישע כל היום, עד שהיה יודע כל הנעשה בארץ ובאשר מלך ארם לחם בישראל והכין מארב נעלם ומופלא למלך ישראל שיעבור שם ויתפשוהו, ונודע הדבר לנביא בכל פעם והזהיר את המלך והיה זה כמה פעמים להראות שרוח הקודש שוכן עליו בתמידות."
          },
          {
            "hint": "",
            "question": "5. מדוע אחזה מבוכה וסער למלך ארם?",
            "answer": "כי חשב שמי מעבדיו משרתיו בוגד ומגלה סתריו למלך ישראל, ויאמר אליו אחד מעבדיו לא כמו שאתה חושב, אלא כי אלישע הנביא אשר בישראל יגיד למלך ישראל את הדברים אשר תדבר בחדר משכבך, ויאמר המלך לכו וראו איכה הוא ואשלח ואקחהו."
          },
          {
            "hint": "",
            "question": "6. מדוע חשב מלך ארם שיוכל לתפוס את הנביא?",
            "answer": "הרי נודע לו שהנביא יודע הכל, גם מה שאינו נוגע לו, כל שכן שידע אם ישלח לקחתו וישמר מפניו, וכתב המלבי\"ם שלא רצה לקחתו להרע לו רק להיטיב עמו ולהרבות לו מתן וגדולה כדי שישכון אצלו וחשב שהנביא יתרצה בכך, ושלח לבדוק את מעמדו, שאם הוא עני בנקל יותר שיצא אליו, ואם הוא עשיר יצטרך להרבות מתנות עד שיתרצה אליו, ומה ששלח חיל כבד היה כדי להגן על הנביא אם לא יניחוהו חיל המלך לצאת מאיתם."
          },
          {
            "hint": "",
            "question": "7. משרת אלישע משכים ומגלה והנה מחנה ארם מקיף את העיר ומה הוא עושה?",
            "answer": "הוא שואל את אלישע מה נעשה, ויאמר לו אלישע אל תירא כי רבים אשר אתנו מאשר אותם, כי חונה מלאך ה' סביב ליראיו ומחנות מלאכים מקיפים את איש האלוקים לשמרו, והמלאכים שהוכנו עתה להצלתו באו בתמונת רכב אש וסוסי אש, ויפקח ה' את עיני הנער וירא והנה ההר מלא סוסים ורכב אש סביבות אלישע, ואע\"פ שלא נעזר אלישע בהם היה תועלת להראותם לנערו, לשמרו מהפחד, כדי שלא יצעק מהפחד ויבהיל את כל בני העיר ויכירו מחנה ארם כי אלישע שם."
          },
          {
            "hint": "",
            "question": "8. כיצד מכה ה' את מחנה ארם?",
            "answer": "כאשר ירדו אליו לתפשו, התפלל אלישע אל ה' שיכה אותם בסנוורים בדרך שלא יראו היטב, ובזה היה נדמה להם שהעיר שבאו אליה לא הייתה העיר שהיו מבקשים, ויאמר אליהם אלישע לא זו הדרך שאתם חושבים שהנביא בעיר, ולא זו העיר, לכו אחרי ואוליכה אתכם אל האיש אשר אתם מבקשים, ויולך אותם שומרונה, ויהי כבואם שומרון ויאמר אלישע ה' פקח את עיני אלה ויראו, ויפקח ה' את עיניהם ויראו והנה הם בתוך שומרון, ויאמר מלך ישראל אל אלישע כראותו אותם האכה אכה אבי."
          },
          {
            "hint": "",
            "question": "9. מה משיב אלישע למלך ישראל?",
            "answer": "ויאמר לא תכה כי מה שהותר למלכי הארצות להרוג את אויביהם הוא רק בדרך מלחמה, והם לא באו לעשות שום רע עם הנביא, רק להיטיב עימו כפי דעתם, שים לפניהם לחם ומים ויאכלו וישתו וילכו אל אדוניהם, ולא יספו עוד גדודי ארם לבוא בארץ ישראל, בראותם כי הנביא מגלה מסתורם."
          },
          {
            "hint": "",
            "question": "10. מדוע היה רעב גדול בשומרון?",
            "answer": "היה זה בשבע שנות הרעב, וגם בן הדד מלך ארם צר עליהם באופן שלא יוכל איש לצאת מן העיר,ויהי רעב גדול בשומרון עד שהיה ראש חמור שווה שמונים כסף, והיו אוכלים אותו מפני הרעב. כי התורה אמרה וחי בהם ולא שימות בהם."
          },
          {
            "hint": "",
            "question": "11. מה ענה המלך לאישה שצעקה אליו שיושיע?",
            "answer": "אין בידי להושיע רק ביד ה', ואם הוא לא יושיע אין תקווה."
          },
          {
            "hint": "",
            "question": "12. מדוע שאל המלך לאשה שצעקה מה לך?",
            "answer": "הרי ידע בקשתה על המזון בתשובה שענה שאין בידו להושיע, כי חשב שמא שאלתה בדבר אחר, ותאמר האשה הזאת אמרה לי תני את בנך ונאכלנו היום ואת בני נאכל מחר, ונבשל את בני ונאכלהו, ואומר אליה ביום האחר תני את בנך ונאכלהו ותחביא את בנה, ויהי כשמוע המלך את דברי האשה ויקרע את בגדיו הגם שעבר על החומה ובזה מרפה ידי אנשי המלחמה כי כבר נתייאש, והעם ראו שהשק על בשרו שמורה על תכלית הייאוש."
          },
          {
            "hint": "",
            "question": "13. מדוע רצה המלך להרוג את אלישע הנביא?",
            "answer": "מפני שלא התפלל אלישע להשיב חימה, שהיה עליו לבקש רחמים ולא ביקש."
          },
          {
            "hint": "",
            "question": "14. מה אומר אלישע לזקנים אשר עמו טרם הגיע שליח המלך אליו?",
            "answer": "האם שמתם לב אשר שלח בן המרצח להסיר ראשי, את אחאב שהרג קורא מרצח, לפי שמה שהרגה איזבל את כל הנביאים היה בהסכמת אחאב, וכבוא השליח סגרו הדלת, ודחקוהו עם הדלת לחוץ, עודו מדבר עימהם אמר עתה נשמע לי בנבואה שגם המלך הולך אחר שליחו, ומפני כבוד המלך לא סגרו הדלת על השליח, ויאמר המלך מה יועיל כי אוסיף פשע לשלוח יד בנביאו."
          }
        ]
      },
      "ז": {
        "": [
          {
            "hint": "",
            "question": "1. כה אמר ה' כעת מחר סאה סולת בשקל וסאתים שעורים בשקל - לבאר?",
            "answer": "תניא בב\"ב דף צ\"א אין יוצאים מא\"י לחו\"ל אלא אם כן יעמדו סאתים בסלע, אמר ר' שמעון אימתי בזמן שאינו מוצא ליקח, אבל בזמן שמוצא ליקח אפילו עמדה סאה בסלע לא יצא, והרמב\"ם פסק כת\"ק, ואלישע עשה בדרך נס שירדו חיטים ושעורים כמו ירידת המן ושיעמדו סאתים שעורים בשקל וגם שיהיה בשער שומרון וימצא ליקח ובזה יש סברא שאפילו סאה בסלע לא יצא."
          },
          {
            "hint": "",
            "question": "2. מה אמר השליש אשר למלך אל הנביא?",
            "answer": "וכי אפשר שה' יעשה ארובות בשמים להשליך משם על הארץ סולת ושעורים, ואמר לו הנביא הנכה תראה בעיניך ומשם לא תאכל כי תמות מיד, ועל שלגלג על דבריו אמר לו כן."
          },
          {
            "hint": "",
            "question": "3. מי היו ארבעת המצורעים שעמדו סמוך לפתח השער?",
            "answer": "פירשו חז\"ל שהיו גיחזי ושלושת בניו, כי מצורעים אחרים ריפא אלישע, כמו שראינו מנעמן וכיוון שנלקו בשומרון שלחו אותם חוץ לחומה כדין המצורע המשתלח מחוץ למחנה מושבו."
          },
          {
            "hint": "",
            "question": "4. מה אמרו המצורעים איש לרעהו?",
            "answer": "מה אנו יושבים פה עד מותנו, אם נבוא בעיר נמות ברעב, ואם נשאר כאן ומתנו. אבל כשנפול אל מחנה ארם יש ספק, ואם כן דבר זה קרוב לרווח ורחוק מהפסד, שאם חיונו נרוויח שנחיה, ואם ימיתונו לא נפסיד מאומה שבלא זה ומתנו."
          },
          {
            "hint": "",
            "question": "5. מדוע נסו מחנה ארם ברגליהם ועזבו סוסיהם?",
            "answer": "ה' השמיע באוזנם קול חיל, ונתבהלו ועלה בלבם שהוא חיל מצרים ומלכי חתים שהיו מתייראים מהם ולא עצרו כוח לעמוד נגדם, ועוד היה מן הנס שנסו תיכף ולא לקחו אף סוסיהם, שע\"י כך יקל הניסה כי חשבו שהאויב כבר אצלם, ולכן נסו ברגלם בחשבם שעל ידי כך יתעסקו האויבים לשלול את מחנה האוהלים והסוסים ולא יפנו לרדוף אחריהם באשר עזבו את כל השלל."
          },
          {
            "hint": "",
            "question": "6. מה עושים המצורעים כאשר מגיעים למחנה ארם?",
            "answer": "ויבואו עד קצה המחנה, כי דרך המחנה שמעמידים שומרים קצת רחוק מן המחנה לראות כל הנעשה, ולא מצאו שם איש, ואח\"כ התקרבו אל המחנה ויבואו אל אוהל אחד ויאכלו וישתו, ויישאו משם כסף וזהב ובגדים ויטמינו, ויאמרו איש אל רעהו לא כן אנחנו עושים, אמרו שלא כן ונכון שלא להחיות העטופים ברעב, יום בשורה ואנחנו מחשים מלבשר, ואם נמתין עד אור הבוקר הלא ייוודע למלך ע\"י אחרים ונאשם בעיניו על מה שלא מיהרנו לבוא ולבשר."
          },
          {
            "hint": "",
            "question": "7. כיצד המצורעים מודיעים למלך שיש אוכל במחנה ארם?",
            "answer": "ויבואו ויקראו אל שוער העיר, הממונה על השומרים שסביב המלך, ויגידו לו באנו אל מחנה ארם והנה אין שם איש, כי אם הסוס אסור, והחמור אסור, ואוהלים מלאים בכל טוב, ויקבץ את כל השוערים ויודיעו למלך, ויקם המלך לילה ויאמר אל עבדיו אגידה נה לכם את אשר עשו לנו ארם, ידעו כי רעבים אנחנו ויצאו מן המחנה להחבא בשדה, לאמור כי יצאו את העיר נתפשם חיים ואל העיר נבוא, וזוהי רשעת המלך שהרי הנביא הבטיחו שתהיה תשועה מחר, והיה לו להאמין שנעשה איזה דבר שינוסו ארם, אבל לא פנה לבו להאמין לדברי הנביא רק חשב שזה עורמה מצד ארם."
          },
          {
            "hint": "",
            "question": "8. מה מציע אחד מן העבדים למלך?",
            "answer": "שיקחו חמישה מהסוסים שנשארו בשומרון שהם כחושים ככל המון ישראל מחמת הרעב, וישלחו אותם אל מחנה ארם לראות אם נכונים דברי המצורעים, והמלך הסכים לשלוח רק שנים, שלא לסכן חמישה אנשים אחרי כי די בשני מרגלים לעמוד על אמיתות העניין."
          },
          {
            "hint": "",
            "question": "9. מה עושים המרגלים ששלח המלך?",
            "answer": "הם עוקבים אחר מנוסת מחנה ארם, שהשליכו בגדים וכלים במנוסתם כדי להקל משאם מעליהם, ולמהר הניסה, והם הלכו עד הירדן, וישובו המרגלים ויגידו למלך."
          },
          {
            "hint": "",
            "question": "10. מה עושה העם כששמע את דברי מרגליו?",
            "answer": "ויצא העם ויבוזו את מחנה ארם, ויהי סאה סולת בשקל וסאתים שעורים בשקל כדבר ה', ובזה נתקיים דברי הנביא."
          },
          {
            "hint": "",
            "question": "11. מה ציווה המלך על השליש?",
            "answer": "המלך רצה שיעצור את הביזה של העם, כי השלל מגיע לאוצר המלך, והעם אשר בשער שבזזו השלל וירמסוהו וימות, כאשר דיבר הנביא אשר דיבר ברדת המלך אליו, שבזמן שהמלך השפיל עצמו וירד אל הנביא, עמד השליש ולגלג על דברי נבואתו. ומכאן למדו חז\"ל בסנהדרין דף ד' שכל מידותיו של הקב\"ה מידה כנגד מידה, שבגלל זה שלגלג על דברי אלישע בעניין השער היינו מחיר סולת והשעורים נרמס בשער היינו על עסקי שער, והטעם שהקב\"ה מעניש מידה כנגד מידה כדי לעורר לב האדם לתקן מעשיו."
          }
        ]
      },
      "ח": {
        "": [
          {
            "hint": "",
            "question": "1. כיצד ניצלה האשה השונמית ובנה בשנות הרעב?",
            "answer": "כתב המלבי\"ם שקודם שהתחילו שבע שנות הרעב אמר לה אלישע שתלך עם ביתה ותגור בארץ אשר תגור ואפילו בחו\"ל, שלא תבקש לה מדור לפי כבודה, כיוון שקרה ה' לרעב על הארץ שבע שנים, ובזכות שהאכילה פרוסה לצדיק שהכניסה את אלישע אל ביתה, זכתה לבן, ולהחיותו, וגם בימי הרעב ניצלה היא ובני ביתה ללמד גודל השכר של המאכיל פרוסה לצדיק, ומדוע לא ביטל אלישע את גזירת שבע שנות הרעב עיין פרק ד' שאלה 19."
          },
          {
            "hint": "",
            "question": "2. מה עושה השונמית?",
            "answer": "אע\"פ שהרעב עדיין לא התחיל האמינה לדברי הנביא ותלך היא וביתה ותגר בארץ פלישתים שבע שנים, וכשחזרה למקומה לאחר מכן מצאה שאנשים לקחו את ביתה ואת השדה שלה, ובמר לבה צעקה אל המלך על כך, ועמד לה זכות אלישע, והזמין ה' שבאותו עת שבאה לפני המלך דרש המלך מגיחזי שיספר לו כל הגדולות שעשה אלישע, היינו הנפלאות שלא ידע מהם המלך ויהי בעת שסיפר לו על המת שהחיה באה האשה לפני המלך וצעקה וגיחזי חיזק אמיתת דבריו במה שאמר הנה זאת האשה וזה בנה, וישאל המלך לאשה ותספר לו וראה שדבריה ודברי גיחזי מכוונים וידע מזה אמיתת הסיפור."
          },
          {
            "hint": "",
            "question": "3. מה עושה המלך כששומע את טענות השונמית?",
            "answer": "וייתן לה המלך סריס אחד, היינו שר אחד, שישיבו לה את רכושה, הבית והשדה, והנה לפי הדין היה לו לשאול תחילה את המחזיק פן יטען שקנה השדה כיוון שאכל שני חזקה, וכן היה צריך שהיא תביא ראייה שהיה השדה שלה, אולם כיוון שגיחזי נמצא שם והעיד שכדבריה כן הוא שהשדה והבית שלה כי הכיר ענייניה, וי\"א שהייתה אז שעת חירום בין פלישתים לישראל ואין מועילה חזקה, ולכן אין להוכיח שיש חזקה לבורח."
          },
          {
            "hint": "",
            "question": "4. כמה ניסים עשה אלישע?",
            "answer": "ט\"ז ניסים עשה אלישע מאז שנסתלק אליהו:<br>נס ראשון - בקיעת הירדן והעברתו בו ביבשה.<br>נס שני - ריפוי מי יריחו במלח.<br>נס שלישי - עונש הנערים שהתקלסו בו.<br>נס רביעי - שעשה את הנחל גבים גבים.<br>נס חמישי - הנס לאשת עובדיה שהאסוך נבע שמן.<br>נס שישי - שנפקדה האישה השונמית.<br>נס שביעי - החייאת בנה.<br>נס שמיני - ריפוי המוות שהיה בסיר.<br>נס תשיעי - שכלכל מאה בני נביאים בעשרים כיכר לחם.<br>נס עשירי - ריפוי נעמן מצרעתו בטבילתו בירדן.<br>נס אחד עשר - שנדבקה צרעת נעמן בגיחזי כעונש שהענישו אלישע.<br>נס שנים עשר - הברזל של הגרזן שנפל לירדן צף למעלה.<br>נס שלושה עשר - שע\"י תפילתו ראה נערו סוסי אש ורכב אש סביב אלישע.<br>נס ארבעה עשר - שהיכה עיני הארמיים בסנוורים והכניסם לשומרון.<br>נס חמישה עשר - וה' השמיע את מחנה ארם קול רכב וקול סוס קול חיל וינוסו.<br>נס שישה עשר - עונש השליש שנרמס ע\"י ההמון כעונש על כפירתו בנס."
          },
          {
            "hint": "",
            "question": "5. מדוע בא אלישע לדמשק?",
            "answer": "כתב הרד\"ק דבא כדי למשוך את חזאל למלך על ארם, ובדרש סנהדרין דף ק\"ז איתא דהלך להחזיר את גיחזי בתשובה, ובן הדד מלך ארם חולה, ויוגד לו כי בא איש האלוקים עד הנה."
          },
          {
            "hint": "",
            "question": "6. את מי שולח מלך ארם אל אלישע?",
            "answer": "ויאמר המלך אל חזאל קח בידך מנחה ולך לקראת איש האלוקים ודרשת את ה' מאתו לאמור האחיה מחולי זה, וייקח בידו מעל טוב דמשק משא ארבעים גמל ויבוא ויעמוד לפניו, ויאמר בנך בן הדד מלך ארם שלחני אליך לאמור האחיה מחולי זה."
          },
          {
            "hint": "",
            "question": "7. מה משיב אלישע לחזאל?",
            "answer": "לך אמור חיה תחיה ולנחמו אמר לו כן, כי האמת שה' הראה לך בנבואה כי מות ימות, כלומר אע\"פ שלא ימות מחולי זה, הראהו ה' שימיתוהו."
          },
          {
            "hint": "",
            "question": "8. מדוע בכה איש האלוקים?",
            "answer": "אלישע היה מבקש לבכות, אך לא רצה לבכות לפני חזאל, והעמיד עצמו לצד אחר שלא יראה חזאל, ושם ידיו על פני ולא יכול עוד להתאפק הרים קולו בבכי ויבך איש האלוקים, ויאמר חזאל מדוע אדוני בוכה, ויאמר כי ידעתי את אשר תעשה לבני ישראל רעה מבצריהם תבעיר באש, ובחוריהם בחרב תהרוג, ועולליהם תירש היינו תבקע בקרקע באכזריות, והרותיהם, הנשים ההרות תבקע בטנם להוציא הוולדות. ויאמר חזאל כי מה עבדך הכלב יעשה הדבר הגדול בזה, וכי כוחי רב כל כך לעשות כדבר הזה, ויאמר אלישע הראני ה' אותך מלך ארם."
          },
          {
            "hint": "",
            "question": "9. מה אומר חזאל לאדונו בן הדד?",
            "answer": "אלישע אמר חיה תחיה, וימי ממחרת וייקח חזאל המכבר הוא הכר ויטבול אותו במים, ויפרוש על פני בן הדד להקר חמימות אש החולי, ואמר לו שעושה כן לרפואה, והוא עשה כן לצננו ולהמיתו כי כן הבין מדברי אלישע."
          },
          {
            "hint": "",
            "question": "10. האם יהושפט מלך על כל ישראל?",
            "answer": "משמת אחאב ומלך יהורם בנו תחתיו, יהושפט הנהיג את כל ישראל וכדאיתא בדברי הימים ב', י\"א, ובשנת חמש ליהורם בן אחאב מלך יהורם בן יהושפט על יהודה במקום אביו שמת וילך בדרכי מלכי ישראל כיוון שיהושפט שנשא את בת אחאב לבנו ולקמן איתא דעתליהו בת עמרי אלא דבני בנים כבנים דגדלה בבית עמרי, והשפיעה עליו לרעה ויעש הרע בעיני ה'."
          },
          {
            "hint": "",
            "question": "11. מדוע לא אבה ה' להשחית את יהודה?",
            "answer": "כתב המלבי\"ם הנה בברית אשר כרת ה' לדוד הבטיחו שאם יעזבו בניו את תורת ה' יענישם ולא יסיר מהם המלוכה, כמו שנאמר בש\"ב ז' אשר בהעוותו והוכחתיו וכו' וחסדי לא אסיר וכו', ובתהילים פ\"ט אם יעזבו בני תורתי וכו' ופקדתי בשבט וכו', וחסדי לא אפיר וכו', אולם על בני הבנים שמרדו יש תנאי שיסיר המלוכה מהם כמו שנאמר בתהילים קל\"ב, אם ישמרו בניך בריתי וכו', גם בניהם עדי עד ישבו לכיסא לך ולכן תמצא במלכות יהודה שבני מלכים הרשעים אם אחזו מעשה אבותיהם בידיהם לא נתקיימו, כמו אבים בן רחבעם, ואחזיהו בן יהורם, אבל יהורם עצמו לא הסירו ממלוך שהיה בנו של יהושפט הצדיק שעל זה אמר שלא אבה ה' להשחית יהודה למען דוד שהבטיחו לתת לו ניר בבניו כל הימים, היינו מלך המאיר כנר, שהבנים יתקיימו כל הימים אף שיחטאו רק בניהם של המלכים הרשעים אם יחטאו יסירם תיכף מן המלכות."
          },
          {
            "hint": "",
            "question": "12. מתי החלה שוב המלוכה באדום?",
            "answer": "מימי דוד לא היה להם מלך כמו שכתוב במלכים א' פרק כ\"ב מ\"ח ומלך אין באדום, ובימי יהורם פשע אדום מתחת יד יהודה וימליכו עליהם מלך, ושמונה מלכים מלכו באדום לפני מלך מלך לישראל המנויים בספר בראשית ל\"ו, ל\"א וכנגדם מלכו בישראל שמונה מלכים שאול, ואיש בושת, דוד ושלמה, רחבעם אביה, אסא, יהושפט ובימי יהורם בנו פשע אדום."
          },
          {
            "hint": "",
            "question": "13. כיצד נלחם יהורם באדום המורדים?",
            "answer": "הנה לא כל אדום מרדו, כי היו חלק מן האדומים שהלכו לעזרת יהורם להילחם במורדים, והגיע יהורם לתכלית החולשה שירא להילחם עימהם ביום, רק קם בלילה והנה קם אדום המורד והיכה את אדום הסובב עם יהורם וינוסו ישראל לאוהליו, ואז ויפשע אדום לגמרי, וימת יהורם וימלוך אחזיהו בנו תחתיו."
          },
          {
            "hint": "",
            "question": "14. בדברי הימים איתא שאחזיהו היה בן ארבעים ושתיים במלכו והכא איתא דהיה בן עשרים ושתיים?",
            "answer": "וכתב הרד\"ק שמאז שנפצע יהורם אביו בידי הערבים המליכו את אחזיהו בנו בחייו ואז היה בן עשרים ושתיים שנה ומלך עשרים שנה, ואחרי מות אביו המליכוהו פעם שנייה ולא מלך רק שנה אחת, וילך בדרך בית אחאב ויעש הרע בעיני ה' כי חתן בית אחאב הוא."
          },
          {
            "hint": "",
            "question": "15. כנגד מי יצא אחזיהו להילחם?",
            "answer": "וילך את יורם בן אחאב למלחמה כנגד חזאל מלך ארם ברמות גלעד, ויכו ארמים את יורם, וישב יורם המלך להתרפא ביזרעאל."
          }
        ]
      },
      "ט": {
        "": [
          {
            "hint": "",
            "question": "1. למי קרא אלישע למשוח למלך את יהוא?",
            "answer": "אמרו כי יונה בן אמיתי היה, ויאמר לו חגור מותניך לילך ולבוא בזריזות באותו הפרק שהיה יהורם חולה ביזרעאל, קח פך השמן, ולא היה זה שמן המשחה, כי לא היו מושחים בשמן המשחה אלא מלכי בית דוד, אלא שמן אפרסמון היה, ולך למחנה ישראל שברמות גלעד ומשח שם את יהוא בן נמשי, באופן שלא ייוודע לעם, והבאת אותו חדר בחדר ושם תמשחהו, וציווהו שינוס תיכף לאחר שימשח אותו ולא ימתין, כדי שלא יסתכן אם ייוודע הדבר ליהורם המלך."
          },
          {
            "hint": "",
            "question": "2. כיצד עושה הנער הנביא את שליחות אלישע?",
            "answer": "ויבוא רמות גלעד והנה שרי החיל יושבים, ויאמר דבר לי אליך השר, ויאמר יהוא אל מי מכולנו, ויאמר אליך השר, ויקם ויבוא הביתה ויצוק השמן אל ראשו, ויאמר לו כה אמר ה' אלוקי ישראל משחתיך למלך אל עם ה' אל ישראל, ועליך להפר עבודת הבעל ולעבוד את ה' עם עמו ויראיו, והיכית את בית אחאב שהם עובדי הבעל, ונקום מאיזבל דמי עבדי ה', ואבד כל בית אחאב, והכרתי לאחאב משתין בקיר עצור ועזוב בישראל, משתין בקיר זה הזכר שעושה קילוח, ועצור זה העושר הכנוס בבית ועזוב זה המקנה העזוב על פני השדה, ואת איזבל יאכלו הכלבים בחלק יזרעאל ואין קובר כשהלכו לקוברה לא מצאו בה אלא הגולגולת וכפות הידיים, ולא קברו העצמות, ויפתח הדלת וינוס."
          },
          {
            "hint": "",
            "question": "3. וישאלו עבדי המלך את יהוא מדוע בא המשוגע הזה אליך - ומה משיב להם?",
            "answer": "היו רגילים לקרות לנביא משוגע לפי שבעת הנבואה היה נדמה להם כמשתגע שיצא מדעתו, לפי שיש להם ביטול ההרגשות והכוחות הנפשיים בעת שחלה עליהם הנבואה, ואנשי הבעל היו קוראים לנביא ה' משוגע, דרך ביזיון, ויאמר להם יהוא הלא אתם מכירים אותו ואת דבריו שהם של מה בכך, לא שלום ולא מלחמה, והיה חפץ להעלים עד עת יראה כי יש לאל ידו."
          },
          {
            "hint": "",
            "question": "4. האם עבדי המלך מקבלים את דברי יהוא?",
            "answer": "אמרו לו שדבריך הם שקר, כי אתה מעלים מאתנו מה שאמר לך, ודבר סוד אמר לך, ויאמר כזאת וכזאת אמר אלי לאמור כה אמר ה' משחתיך למלך אל ישראל, וימהרו וייקחו איש בגדיו וישימו תחתיו כדי שישב למעלה מכולם כדרך המלך, ויתקעו בשופר ויאמרו מלך יהוא, והיה זה מהשגחת ה' שכולם שמעו לדבר הנביא והמליכו אותו, הגם שקראו אותו תחילה משוגע, היה הארת אלוקים בלבם להסכים על הדבר."
          },
          {
            "hint": "",
            "question": "5. ויתקשר יהוא אל יורם ויורם היה שומר ברמות גלעד מפני חזאל - לבאר?",
            "answer": "כתב התרגום יהונתן, שמרד יהוא כנגד יורם, ונקרא המרד קשר לפי שהמרד הוא בהתקשר זה עם זה להיות בלב אחד ובהסכמה אחת, ויהוא התקשר עם השרים שהיו עימו ברמות גלעד וגם הזמן היה ראוי לכך כי המלך יורם היה חולה ומתרפא ביזרעאל נפרד מכל בני חילו, כי אם היה יורם ברמות גלעד לא היה הקשר אז, כי היו שרי החיל אשר שם יראים מיורם ולא היו נסכמים עם יהוא למרוד. ויורם שהיה שם ברמות גלעד שומר העיר מפני חזאל קרה מקרהו שהוכה, והוצרך לשוב להתרפא ביזרעאל, ובין כך בא הנביא אל יהוא ומשחו, והתקשרו עימו שרי החיל אשר שם."
          },
          {
            "hint": "",
            "question": "6. מה מבקש יהוא מאנשי החיל כדי שיוכל למלוך עליהם?",
            "answer": "שישמרו היטב לבל יצא מישהו מן העיר, פן ילך ויגיד ביזרעאל ליהורם, כי טוב שנבוא עליו פתע פתאום ולא יישמר ממנו."
          },
          {
            "hint": "",
            "question": "7. כיצד יוצא יהוא יזרעאלה אל יורם מלך ישראל ואחזיהו מלך יהודה שנמצא עימו?",
            "answer": "וירכב יהוא וילך יזרעאלה בריבוי עם, כמו שכתוב שפעת יהוא היינו ריבוי עם, שהיה בא עם יהוא, וכן שפעת גמלים ישעיה ד', ו', והצופה העומד על המגדל ביזרעאל ראה אותם מתקרבים, ויאמר יהורם קח רכב ושלח לקראתם, והוא משרת הרוכב על סוס, ורכב על סוס אדוניו ללכת לקראת יהוא, ויאמר להם הרכב השלום באתם או למלחמה, ויאמר לו יהוא מה לך ולשלום, היינו מה לך שתשאל השלום, האם נוגע בך הדבר, סוב אחרי ללכת עם אנשי, ולא תשוב אל המלך, ויאמר הצופה בא המלאך עד אליהם ולא שב, וישלח רכב סוס שני ויבוא אליהם, ויאמר כה אמר המלך השלום, ויאמר יהוא כפי שאמר לרכב הראשון ויסוב אחריו ולא שב, ויגד הצופה למלך שנהג כמו הרכב הראשון ולא שב."
          },
          {
            "hint": "",
            "question": "8. מה עושה יורם מלך ישראל?",
            "answer": "מצווה לאסור הסוסים אל המרכבה, ויצא יהורם מלך ישראל ואחזיהו מלך יהודה איש ברכבו, ויצאו לקראת יהוא, כי נפל ספק בלבם ונתייראו מלהיות בעיר, ולכן מצד אחד יצאו לקראת יהוא לראות מרחוק מה עניינו, ומצד אחר יצאו שלא יהיו בעיר שאם יראו שיש כאן מרד יברחו משם על סוס ורכב."
          },
          {
            "hint": "",
            "question": "9. היכן מצא יהורם את יהוא ומה ענה לו?",
            "answer": "וימצאוהו בחלקת נבות היזרעאלי, והיה כראות יהורם את יהוא ויאמר השלום יהוא. ויהוא עונה לו מה השלום עד זנוני איזבל אימך וכשפיה הרבים, וכאומר וכי ראויים אתם לשלום אחר כל מעשי אימך, ויהפוך יהורם ידיו האוחזות ברסן להשיב פניו ולנוס, ויאמר לאחזיהו שינוס כי יש מרמה וקשר, ויהוא מיהר וירה בו בקשתו חץ והיכהו מאחוריו בין זרועיו ויצא מלבו, ומת מיד וכרע ברכבו, ויאמר יהוא לשלישו בדקר שיישא את נבלת יהורם וישליכהו בחלקת שדה נבות היזרעאלי במקום אשר נסקל שם נבות, כי שנינו היינו עדים של הנבואה שניבא אליהו על בית אחאב, ולכן ההשגחה סבבה שאני יהרוג אותו ואתה תיטול נבלתו אל חלקת נבות להיות מאכל לכלבים, ולשלם את דמי נבות ובניו העתידים, וי\"א שבניו נהרגו עימו - סנהדרין דף מ\"ח."
          },
          {
            "hint": "",
            "question": "10. כיצד הורג יהוא את אחזיהו מלך יהודה?",
            "answer": "בדברי הימים ב', כ\"ה, ט' כתוב שאחזיהו התחבא בשומרון ויביאוהו אל יהוא וימתהו וכאן כתוב שהיכהו בעוד יושב במרכבה, וכתב הרד\"ק שירו עליו חיצים בעודו במרכבה ולא מת ממש רק נשתתק וינס מגידו, ואח\"כ נשאוהו עבדיו להיחבא בשומרון מפני יהוא, ועבדי יהוא שרדפו אחריו ומצאוהו מתחבא בשומרון, הביאוהו אל יהוא ביזרעאל והמיתוהו, וירכיבו אותו עבדיו ירושלים ויקברו אותו בעיר דוד בזכות יהושפט אביו אשר דרש את ה' בכל לבו."
          },
          {
            "hint": "",
            "question": "11. מה עושה איזבל כאשר שומעת על מעשי יהוא?",
            "answer": "ותשם פוך בעיניה ותיטיב את ראשה, כי חשבה למצוא חן בעיני שרי החיל שימצא מי מהם שיחזיק בידה נגד יהוא העבד המורד באדוניו, ותשקף בעד החלון, ויהוא בא בשער ותאמר השלום זמרי הורג אדוניו, רוצה לומר שרוצה להיות עימו בשלום שאם הרגת בן אדוניך אין זה דבר חדש, שהרי זמרי גם הוא הרג את אדוניו אלה בן בעשא, וכאילו באה להקל אשמתו לומר שכבר היו המעשים האלה בעבר, ורצתה להחניף לו בזה, ויישא פניו אל החלון ויאמר מי בכם לעזרתי, ויבואו לעזרתם שלושה מן השרים, ויאמר שמטוה והפילוה מן החלון לארץ וישמטוה, ויז דמה אל הקיר ואל הסוסים, וירמסה יהוא בסוסו."
          },
          {
            "hint": "",
            "question": "12. יהוא ציווה לקברה כי בת מלך היא ומה מצאו מנבלתה?",
            "answer": "הגולגולת, הרגליים וכפות הידיים ואמרו רבותינו שהייתה מרקדת לפני הכלות נשארו בה הרגליים ולפי שהייתה מטפחת לפניהן נשארו בה כפות הידיים, ולפי שהייתה מכשכשת בראשה לפניהן נשארה הגולגולת, והכלבים לקחו את שאר גופה ונשאוהו לחלקת נבות היזרעאלי ושם אכלוה והיו איבריה פזורים כדומן היינו זבל על פני השדה, ולא יכלו לזהותה, וקברו את גולגולתה ורגליה וכפות ידיה."
          }
        ]
      },
      "י": {
        "": [
          {
            "hint": "",
            "question": "1. מה התחבולה שעשה יהוא כדי לכבוש את שומרון העיר הבצורה?",
            "answer": "בגלל החומות שבנו סביב שומרון העיר הבצורה ביקש יהוא לכובשה בתחבולה ולא במלחמה ממש, לכן השתמש בהערמה להעביר את ראשיה לצידו, ובכך להטיל אימה על שאר העם, ולאחאב שבעים בנים ואמרו חז\"ל שנולדו מאיזבל, ועכשיו ביקש יהוא לנסותם אם ישמרו אמונתם לבית אחאב או יצטרפו אליו לכן אמר להם שיבחרו את המובחר שבין בני אחאב וישימוהו על כיסא אביו ויילחמו על בית אדוניהם, אם יעמדו כנגדם, ולכן שלח יהוא איגרות לשרי יזרעאל הזקנים שנמלטו לשומרון ואל האומנים את בני אחאב שגידלום וחינכום, וכתב להם בלעג שימנו את הטוב והישר מבני אחאב למרות שידע שאין מביניהם אחד הראוי לתארים האלו, וידע שלא ימליכו אף אחד מהם, רק אותו ימליכו, והאנשים ששמעו כבר על מיתת יהורם ואחזיהו המלכים, ידעו כוונתו שסופו למלוך, ולכן נפל עליהם פחד גדול, ואמרו אם היה יכול להרוג את שני המלכים איך יעמדו הם בפניו, ולכן השיבו לו שלא ימליכו אחר רק יכירו במלכותו."
          },
          {
            "hint": "",
            "question": "2. מדוע כתב יהוא איגרת שניה?",
            "answer": "באיגרת זאת דרש מהם להוכיח במעשים נאמנותם לו, שיביאו אליו את ראשי שבעים בני אחאב הנמצאים בבתי גדולי העיר, והזכיר מספרם להודיעם כי הוא יודע מספרם ולא יוכלו להעלים אחד מהם, ונעשו הדברים בגזירת שמים נוראה, כי בדרך הטבע לא ייתכן שכל שבעים בני אחאב שהיו מלומדי מלחמה, ייפלו במזימת יהוא, ומיד בבוא אליהם האיגרת וייקחו את בני המלך וישחטום שבעים איש, וישימו את ראשיהם בדודים שקופים שכל אחד יראם וישלחו אליו יזרעאלה והיה בזה אמצעי להטיל אימה על כל העם שיסכימו למעשה יהוא."
          },
          {
            "hint": "",
            "question": "3. מה ציווה יהוא לעשות עם ראשי בני אחאב?",
            "answer": "שישימו אותם שני צבורים פתח השער עד הבוקר כדי שיראו אותם העם, וע\"י זה יפיל מוראתו על הציבור במעשה הנורא."
          },
          {
            "hint": "",
            "question": "4. מה דיבר יהוא אל העם בבוקר?",
            "answer": "ויאמר אל כל העם צדיקים אתם ואינכם חייבים בדם אלה האנשים, תאמרו כי אני עשיתי רע שקשרתי על אדוני ואהרגהו, אלה לא היכיתי אני אלא גדולי העיר היכו אותם, ולא רצו להילחם עליהם, תוכלו להכיר ולדעת כי מה' יצא הדבר, ואני ואתם צדיקים, בדם כל בית אחאב, וה' עשה את אשר דיבר ביד עבדו אליהו - הרד\"ק."
          },
          {
            "hint": "",
            "question": "5. יהוא לובש עוז ומה הוא עושה?",
            "answer": "ויך יהוא את כל הנשארים לבית אחאב ביזרעאל עד בלתי השאיר לו שריד, וכשהיה בבית עקד המקום שמתאספים שם הרועים מצא שם את אחי אחזיהו היינו בניו כי לא היו לו אחים והם לא ידעו מכל הנעשה, וישחטם שם, באופן שלא נשאר מהם שריד."
          },
          {
            "hint": "",
            "question": "6. מי היה יהונדב בן רכב?",
            "answer": "היה ידוע כאיש טהור לב ששונא שפיכות דמים, וכיוון שהסכים עם מעשי יהוא משמע שעשה כדין, וזהו שנאמר וילך משם יהוא וימצא את יהונדב בן רכב לקראתו, הכתוב מדגיש תמיד שהכל נזדמן ליהוא כסימן שגזירת שמים היא, וגם כאן מצא את יונדב בן רכב, ויברכהו ויאמר אליו היש את לבבך ישר כאשר לבבי עם לבבך, היינו האם אתה אוהב אותי כאשר אני אוהב אותך, ויאמר יהונדב יש ויש, ויהוא אמר לו תנה ידך, וייתן ידו ויעלהו אליו אל המרכבה. ויאמר לכה אתי וראה בקנאתי, במה שאקנא קנאת ה' להינקם מבית אחאב ועובדי הבעל."
          },
          {
            "hint": "",
            "question": "7. מה התחבולה שעשה יהוא להרוג את כל נביאי הבעל?",
            "answer": "ויקבוץ יהוא את כל העם ויאמר עליהם אחאב עבד את הבעל מעט ולכן נענש יהוא יעבדנו הרבה, ולא עוד אלא כל מי שלא יבוא יומת על ביזיון הבעל, וע\"י כך נתפתו לדבריו ובאו, ויאמר יהוא קדשו עצרה לבעל וציווה שיכריזו על יום חג לבעל, ויבואו כל עובדי הבעל ולא נשאר איש אשר לא בא, עד שנתמלא בית הבעל מפה לפה."
          },
          {
            "hint": "",
            "question": "8. מדוע ציווה יהוא שילבשו נביאי הבעל את לבושם המיוחד?",
            "answer": "ראשית חשש פן יתערבו עימהם כאלו שבאים רק לראות, ורק לנביאי הבעל היה לבוש מיוחד שמור באוצר בגדי הכמרים ועובדי הבעל, ושנית היה בזה תחבולה שלא יוכלו לברוח כי ניכרו ע\"י מלבושיהם, וכדי לחזק את תחבולתו ציווה לעובדי הבעל לחפש ולראות אם יש ביניהם עובדי ה' ושיוציאו אותם מביניהם כדי שיהיו רק עובדי הבעל לבדם."
          },
          {
            "hint": "",
            "question": "9. מה עושים עובדי הבעל ומה מצווה יהוא?",
            "answer": "הקריבו זבחים ועולות ובזה נתחייבו מיתה על הזביחה והעבודה לע\"ז, ואז ציווה להכותן כדין, ושם שמונים שומרים בחוץ להכות כל מי שינסה להימלט, ויאמר לרצים ולשלישים שיכום בתוך בית הבעל, ויכום וישליכו הפגרים לחוץ, ומשם הלכו לעיר בית הבעל, ויוציאו את מצבות בית הבעל שהיו מעץ וישרפום, והמצבה שהייתה מאבן ניתצו, וישימוהו לבית כיסאות להפנותם שם לבזות את עבודת הגילולים, וישמד יהוא את הבעל מישראל."
          },
          {
            "hint": "",
            "question": "10. מדוע נכשל יהוא בחטאות ירבעם מאחר והיה צדיק גדול?",
            "answer": "כדכתיב ויאמר ה' אל יהוא יען אשר הטיבות לעשות הישר בעיני ככל אשר בלבבו עשית לבית אחאב, תקבל שכר שבני רבעים שלך ישבו על כיסא מלכות ישראל היינו ארבע דורות, וכתיב ויהוא לא שמר ללכת בתורת ה' אלוקי ישראל בכל לבבו, לא סר מעל חטאות ירבעם אשר החטיא את ישראל, מה גרם לו, אביי אמר ברית כרותה לשפתיים שאמר אחאב עבד הבעל מעט יהוא יעבדנו הרבה, רבא אמר חותמו של אחיה השילוני ראה וטעה, שחתם על איגרת ירבעם שהחתים החכמים שמסכימים על כל מה שעשה, ואחיה חתם כי חשב שעושה כן כדי לנסותם אם דעתם שלימה עימו."
          },
          {
            "hint": "",
            "question": "11. מדוע אומר ה' שעשה יהוא טובה אחרי שהשאיר את עגלי הזהב?",
            "answer": "ואפשר לומר שיהוא לא השמיד את עגלי הזהב כיוון שהיה סבור שירבעם לא העמידם בראשונה בכוונת ע\"ז אלא לזכר מלכות ירבעם שבא משבט יוסף שנאמר בו בכור שורו הדר לו, אבל הרי אח\"כ הפך למכשול לע\"ז, ולכן מגנה אותו הכתוב."
          },
          {
            "hint": "",
            "question": "12. מדוע קיבל יהוא שכר רק עד דור רביעי הרי נאמר עושה חסד לאלפים?",
            "answer": "איתא בתנא דבי אליהו אמרו עליו על יהוא בן נמשי, אדם ירא שמים היה ולא הלך אחרי עגלי ירבעם, כיוון שבאה לידו גדולה קלקל במעשיו, עליו היה אומר וישמן ישורון ויבעט, ומצינו שיהונדב בן רכב שיהוא לקח עמו כדי להראותו כיצד מקנא קנאת ה' צבאות, ציווה לבניו לנהוג בהסתפקות ולא לשתות יין ולא לבנות בתים אלא לישב באוהלים - ירמיה ל\"ח, שבראותו את השחיתות שאליה הגיע יהוא ציווה לבניו להתרחק ממותרות."
          },
          {
            "hint": "",
            "question": "13. מתי החל ה' להכרית את ישראל ע\"י חזאל מלך ארם?",
            "answer": "מימי יהוא החל ה' להכרית בישראל, ויכם חזאל בכל גבול ישראל, מן הירדן מזרח השמש כל ארץ הגלעד הגדי הראובני והמנשי, וארץ הבשן."
          },
          {
            "hint": "",
            "question": "14. כמה שנים מלך יהוא?",
            "answer": "יהוא מלך עשרים ושמונה שנה, וימת ויקברו אותו בשומרון, וימלוך יהואחז בנו תחתיו."
          },
          {
            "hint": "",
            "question": "15. היכן כתוב ופקדתי את דמי יזרעאל על בית יהוא, ומדוע?",
            "answer": "בהושע פרק א', ד' שהרג יהוא את בית אחאב על שעבדו הבעל, והלכו יהוא ובניו אחרי כן ועבדו ע\"ז, לכן נחשב דם בית אחאב כדם נקי, וכתב הסמ\"ק רפ\"ג, שאפילו אלו שמצווה להורגם כגון רודף, זה שהרגו צריך ליזהר באותה עבירה, שאם לא כן נחשב כשופך דם."
          }
        ]
      },
      "יא": {
        "": [
          {
            "hint": "",
            "question": "1. מה עשתה עתליהו אם אחזיהו לאחר מות בנה?",
            "answer": "ותקם ותאבד את כל זרע המלוכה, ועשתה כן מפני שרצתה להיות השולטת היחידה, שלא יוכל איש לתבוע לעצמו את כיסא דוד, ותמלוך בלא מערער."
          },
          {
            "hint": "",
            "question": "2. מי ניצול מזרע המלוכה?",
            "answer": "יהושבע בתה אשת יהודיע הכהן לא ישר בעיניה מעשה אמה הנורא והחביאה את יואש בן אחזיהו מתוך בני המלכים המומתים, היינו שעמדו למות, מבלי שאמה תרגיש בכך, והחביאה אותו ואת מניקתו בחדר המיטות שבעזרת הלויים או הכהנים, ואנו רואים את חסידותה שלא יהושבע שהייתה אשה חכמה וצדקת שלא ביקשה גדולה לעצמה, שהרי אילו לא הייתה מצילה את יואש והייתה עתליה מולכת, הייתה הממלכה עוברת אליה ובכל זאת עשתה הכל כדי להצילו כדי שיישאר זרע לבית דוד."
          },
          {
            "hint": "",
            "question": "3. מפני מה נענש בית דוד שנהרגו כל זרע המלוכה?",
            "answer": "איתא בסנהדרין דף צ\"ה משום שעל ידי דוד נהרגה נוב עיר הכהנים ונטרד דואג האדומי ונהרגו שאול ושלושת בניו, שכל מי שבאה תקלה על ידו נענש, ועוד שדוד אמר לאחימלך שבא בשליחות המלך, ולא היה הדבר כן, ואע\"פ שלהציל עצמו מותר לומר שקר אבל כאן היה חשש לחיי האחרים. ואמרו שם שאלמלא נשתייר אביתר לאחימלך בן אחיטוב ונצטרף לדוד, לא נשתייר מזרעו של דוד שריד ופליט, וכשם שניצול דוד ע\"י כהן כך ניצול עכשיו יואש ע\"י יהוידע הכהן בעלה של יהושבע, שכל זמן שצאצאי דוד היו צדיקים לא נענשו בעוון אבותם, ורק לאחר שקלקלו והלכו בדרכי אחאב נתחייבו מצד עוונותיהם הם."
          },
          {
            "hint": "",
            "question": "4. מדוע זכה דוד שבית המקדש היה מחסה להצלת זרעו שלא יכלה?",
            "answer": "בשכר שמסר נפשו על בניין בית המקדש זכה להצלת זרעו שממנו חזרה והושתתה מלכות בית דוד."
          },
          {
            "hint": "",
            "question": "5. מה קרה בשנה השביעית למלכות עתליה?",
            "answer": "במשך שש שנים הצליחה יהושבע בעזרת בעלה יהוידע הכהן להחביא את יואש במסירות נפש, ובשנה השביעית שלח יהוידע ויקרא לשרי המאות ולאנשים הגדולים השרים ויכרות להם ברית שלא יסיר אותם מתפקידם כשימלוך מלך אחר, וע\"י כך משך לבם להסכים להמלכת יואש, והשביע אותם שכולם יחזיקו את ידם, ויאמר להם הנה בן המלך ימלוך כאשר דיבר ה' על בני דוד."
          },
          {
            "hint": "",
            "question": "6. מה מצווה יהוידע את באי בשבת?",
            "answer": "המשמר הנכנס לעבוד בבית המקדש נכנס בשבת, שבכל שבוע היו מתחלפות משמרות הכהונה והלוויה, וציווה את המשמר הנכנס להתחלק שליש מהם בבית המלך לשמור שלא יעמוד איש מאנשי עתליה להרוג את המלך, ושליש בשער סור הוא שער המזרחי בעזרה שמשם היו הטמאים פורשים, על שם הכתוב סורו טמא והוא שער הסירה, והשלישית בשער שאחריו הרצים, דרך שם באים מבית המלך לבית המקדש, וציווה על המשמר היוצא להצטרף למשמר בית המלך, וציווה אותם להקיף את המלך סביב איש כליו בידו, והבא אל השדרות שהוא מבוא המלך אל בית ה' יומת, שמא מאנשי עתליה הוא, והיו שומרים מבפנים ושומרים מבחוץ, ונתן יהוידע לשרי המאות את החניתים ואת השלטים אשר למלך דוד."
          },
          {
            "hint": "",
            "question": "7. מדוע היה צריך למשוח את יואש הרי הוא בן מלך?",
            "answer": "מפני מחלוקת עתליה, משחו אותו יהוידע ובניו, וכמו שמשחו את שלמה מפני מחלוקת אדוניהו, ויתנו על ראשו את כתר המלכות, ותלו את התורה על זרעו ויכו כף בשמחה, ויאמרו יחי המלך."
          },
          {
            "hint": "",
            "question": "8. מה עושה עתליה כאשר שומעת את קול העם השמח והמרקד?",
            "answer": "ותבוא אל העם בית ה', ותרא והנה המלך עמד על העמוד המיוחד לעמידת המלך, והשרים והחצוצרות אל המלך, וכל העם שמח ותוקע בחצוצרות, ותקרע עתליה את בגדיה ותקרא קשר קשר, היינו מרד יש כאן, ויהוידע ציווה להביאה בית המלך, ולא הרגוה מיד שלא תטמא את העזרה, ובדרך מבוא הסוסים אל בית המלך הרגוה שם, במקום מבוזה."
          },
          {
            "hint": "",
            "question": "9. איזה ברית כרת יהוידע בין המלך לבין העם?",
            "answer": "הוא כרת שתי בריתות, ברית אחת שילכו העם והמלך אחרי ה', וברית שנייה בין המלך לבין העם שיהיו עבדים למלך, והמלך ילחום את מלחמותיהם."
          },
          {
            "hint": "",
            "question": "10. כיצד מקיים העם את הברית?",
            "answer": "ויבואו כל העם בית הבעל ויתצוהו את מזבחותיו ואת צלמיו ואת מתן כהן הבעל הרגו וזהו קיום הברית בין העם והמלך לה', ואח\"כ קיימו את הברית השניה בינם לבין המלך ויושיבו את המלך על כיסאו."
          },
          {
            "hint": "",
            "question": "11. מדוע מוזכר שוב שהמיתו את עתליה בחרב?",
            "answer": "כתב המלבי\"ם שתחילה עשו אותה גוססת ואח\"כ גמרו מיתתה כדין, וימיתוה בחרב של בית המלך, כדין המתחייב למלך שמיתתו בסייף, וכיוון שנהרגה עתליה העיר שקטה."
          }
        ]
      },
      "יב": {
        "": [
          {
            "hint": "",
            "question": "1. מדוע המתינו עד שנהיה בן שבע ואז המליכו את יואש?",
            "answer": "כיוון שקודם לכן אין לתינוק דעת, ואפילו לעניין מקח וממכר, כמו שאמרו בגיטין פ\"ה מ\"ז הפעוטות ממכרם ממכר משיגיעו לגיל שבע, וארבעים שנה מלך בירושלים."
          },
          {
            "hint": "",
            "question": "2. כמה זמן עשה יואש הישר בעיני ה'?",
            "answer": "הכתוב אומר שעשה הישר כל הימים אשר הורהו יהוידע הכהן, ובמות מורהו סטה מן הדרך, שכל חייו הורהו ללכת בדרך הטובה, ובסוף ימיו משמת יהוידע באו שרי יהודה להשתחוות לפניו ועשאוהו אלוה, ואמרו לו הנכנס לבית קודש הקודשים שעה אחת מסוכן למות, ואתה נחבאת בו שש שנים כדאי אתה להיות אלוה, אז שמע המלך אליהם."
          },
          {
            "hint": "",
            "question": "3. מדוע היה צורך לחדש את בית ה'?",
            "answer": "רק מאה וחמישים שנה עברו מיום שנבנה הבית ועד שחזקו יואש, ובניין חזק כבניין שלמה היה עומד יותר ויותר, רק שעתליה ובניה פרצו בו פרצות ולקחו מקודשי בית ה' לבעלים ויואש שם על לבו לתקנם וציווה לכהנים שייקחו קודשי בני ישראל לעצמם, ולהוציאו לצורך בדק הבית והוטל עליהם לחזק את בדק הבית מממון עצמם מה שהיה חסר ואם נשאר היה שלהם, וציווה עליהם לקחת שלושה מיני הקודש:<br>א. כסף מחצית השקל.<br>ב. כסף ערכין.<br>ג. כסף נדרים ונדבות והקדשים וחרמות."
          },
          {
            "hint": "",
            "question": "4. ממה היה להם תמידים באותה שנה?",
            "answer": "הרי נתנו מחצית השקל לבדק הבית, וכתב ברד\"ק דנראה שנתרשלו אותם שנים שמלכה עתליה, והיה לבם ועבודתם לבעל ולא לבית ה', ולא היה מעלים עולות תמיד, ומפני זה הוצרך יואש להחזירם, והטובים שבהם שבו אל ה' בכל לבם, והביאו כל מה שהיו חייבים מהשנים שעברו והספיק לזה ולזה."
          },
          {
            "hint": "",
            "question": "5. מדוע חשד המלך שהכהנים לוקחים כסף לעצמם?",
            "answer": "כיוון שהכהנים היו שומרים עד שיהיה הכסף רב בידם, ואח\"כ יחזקו את בדק הבית והמלך חשד אותם שהיו לוקחים הכסף לעצמם, לפיכך אמר להם שלא ייקחו הכסף לעצמם אלא מיד בבוא הכסף לידכם תנו אותו לבדק הבית, היינו הכניסו אותו באוצר בית ה' עד יהיה די לחזק הבית, ויאותו הכהנים ונתרצו והוטב הדבר בעיניהם כדי שלא יהיו נחשדים בזה הדבר."
          },
          {
            "hint": "",
            "question": "6. מדוע עשה יהוידע ארון ושם אותו בעזרה?",
            "answer": "כדי שכל הנדבות יבואו מיד אל הארון ולא ע\"י הכהנים. ובדברי הימים נאמר שהעמידו ארון גם בשער בית ה' חוצה, והטעם מפני הטמאים שאינם יכולים להיכנס."
          },
          {
            "hint": "",
            "question": "7. וכשראו שהכסף רב בארון?",
            "answer": "אחר שהספיק לעולות תמידים לקחו המותר לבדק הבית, וזה היה ע\"י סופר המלך והכהן הגדול, ונתנו הכסף לחרשי הברזל והנחושת, ולחרשי העץ, ולבונים ולגודרים העושים קירות וגדרות ולחוצבי האבן מן המחצב, וכל זמן שהיו צריכים לבדק הבית לא עשו מן הכסף כלים, ורק מהנותר בבדק הבית עשו כלי שרת."
          },
          {
            "hint": "",
            "question": "8. למה חזר הכתוב ואמר כי לעושי המלאכה יתנוהו?",
            "answer": "כתב במעם לועז שאם לוו כסף לצורך בניין בית הכנסת יש לפרוע תחילה למלווים ולפועלים ואח\"כ לעשות תכשיט כסף לס\"ת, שאם לא כן גורמים לשכינה שתסתלק מבית הכנסת, שבמקום גזל אסור לדור. לכן אמר כאן שאין ראוי לעשות תכשיטי כסף ולא לפרוע לבונים."
          },
          {
            "hint": "",
            "question": "9. מדוע האמרכלים לא עשו חשבון עם הגזברים?",
            "answer": "האמרכלים היו נותנים הכסף שקיבלו מן הגזברים לעושי המלאכה הבונים והגודרים ולא עשו עימם הגזברים חשבון לפי שלא היו חשודים בעיניהם, וכי באמונה הם עושים, כי כשממנים אנשים על הצדקה, אנשים נאותים ממנים, ואין חושדים בכשרים - ב\"ב דף ט'."
          },
          {
            "hint": "",
            "question": "10. מה עשו במותר המעות של חטאת ואשם?",
            "answer": "המותר לא יובא לבדק הבית, אלא לכהנים יהיה אותו כסף, והם לוקחים בו עולות לקיץ המזבח, והבשר לעולה והעורות שלהם, וקיץ המזבח - היינו כשאין מה להקריב היו מקריבים מזה עולות."
          },
          {
            "hint": "",
            "question": "11. מתי עלה חזאל על יהודה?",
            "answer": "אחרי מות יהוידע, שהמלך עזב את תורת ה' ועשה עצמו אלוה, ועבדו אשרים ועצבים והיה קצף גדול עליהם, עלה מלך ארם ויילחם על גת וילכדה, וישם פניו לעלות על ירושלים, ויואש נתן לו הון רב ועלה מעל ירושלים, ונתן לו כל אוצרות ההקדש ואוצרות אבותיו כשוחד."
          },
          {
            "hint": "",
            "question": "12. מדוע הרגו את זכריה בן יהוידע הכהן?",
            "answer": "כיוון שהיה מוכיחם הרגוהו בחצר בית ה' בפקודת המלך, ולתקופת השנה עלה עליו חיל ארם במתי מספר והשחיתו את כל שריו ורבים מן העם, וביואש עשו שפטים והותירוהו בחליים רבים, ואז מרדו בו עבדיו, ולא זכר יואש את החסד אשר עשה יהוידע אביו עימו, והרג את זכריה בנו, ובאותו יום עברו שש עבירות הרגו כהן ונביא, וחיללו שבת ויו\"כ, וטימאו בית המקדש ברציחה, ועל אותן עבירות נהרגו כמה פרחי כהונה."
          },
          {
            "hint": "",
            "question": "13. מדוע לא נקבר יואש בקברי אבותיו?",
            "answer": "לאחר שנותר פצוע וחבול וחולה מחיל ארם, קמו עליו יוזכר ויהובד עבדיו ויהרגוהו על מיטתו, ונענש פעמיים על שעשה עצמו אלוה נענש ע\"י חיל ארם ועל הריגת זכריה נרצח בידי עבדיו, ולא נקבר בקברי אבותיו משום שעשה עצמו אלוה, וימלוך אמציה בנו תחתיו."
          },
          {
            "hint": "",
            "question": "14. התועליות שיש בזה לדעת הרלב\"ג?",
            "answer": "א. ההליכה בדרכי ה' ימשכו הטובות, וההיפך מי שסר מאחרי ה' יתברך ימשוך הרעות.<br>ב. ראוי לכל אדם לברוח מחברת רשעים שלא יקרהו נזק.<br>ג. ראוי לאדם לפחד ממה שראוי לפחד ממנו ולא יסמוך על הנס, כדמצינו באליהו.<br>ד. לא יעשה ה' דבר כי אם גילה סודו אל עבדיו הנביאים.<br>ה. אין ראוי להקדים לאדם הידיעה בדבר המצער, ודי לו בצערו שיקרה לו ממנו בהגעתו.<br>ו. ראוי לאדם שיחשק מאוד בחברת הטובים, כמו שאלישע זכה למעלה מפני חשקו באליהו.<br>ז. אין תלמידי חכמים הולכים בלא דברי תורה וחוכמה.<br>ח. אין ראוי לאדם לומר דבר שאינו נשמע.<br>ט. אין ראוי לבזות החכמים והשלמים, ממה שקרה לנערים שביזו את אלישע.<br>י. ראוי לכל שלם שימאס הרעים, ויסור מחברתם ומהבטת ראיית פניהם פן ימשכוהו לרוע דרכיהם.<br>י\"א. ראוי להרחיק מידת הכעס, כי הכעס מכבה אור השכל.<br>י\"ב. מידת הנדיבות משובחת, ממה שארע עם האישה השונמית בגלל נדיבותה.<br>י\"ג. ראוי למקבל טובה שישתדל לשלם גמול ראוי למיטיב.<br>י\"ד. ראוי לשלם שלא לדבר עם אישה אם לא יביאהו לידי ההכרח, אבל ראוי להתרחק ממנה לפי מה שאפשר.<br>ט\"ו. אין התכלית בבנים שישמח אדם בהם בחייו, אבל הוא לקיום המין שיישאר לאדם בהם זכר.<br>ט\"ז. המועדים והימים טובים מכוונים לעבוד בהם את ה' יתברך, ולהשתדל בהשגות קניין השלמות כפי היכולת.<br>י\"ז. הצריך לדבר הצלת נפש ראוי שיתעסק בו במהירות נפלא לפי מה שאפשר.<br>י\"ח. אין ראוי לאדם שיפתח פיו לרעה.<br>י\"ט. ראוי לנביא לפרסם עוצם גבורת ה' יתברך לגויי הארצות, ממה שריפא אלישע לנעמן.<br>כ'. אין ראוי לנביא לקחת שכר על המופתים שיעשה, ממה שלא רצה אלישע ליקח מנעמן.<br>כ\"א. אין ראוי לאדם לכפור עוונו, אך יהיה מודה ועוזב.<br>כ\"ב. ראוי להיטיב עם אויבי האומה שנפלו בידם, כדי שיהיו בשלום עימהם.<br>כ\"ג. אין ראוי לאדם שלא להאמין ולהכחיש מה שייעדו הנביאים, ממה שקרה לשליש.<br>כ\"ד. הדר בחצר חבירו, שלא מדעתו אין צריך להעלות לו שכר, ממה שלא השיבו שכירות ביתה של השונמית כאשר השיבו לה את ביתה.<br>כ\"ה. אין ראוי לנביא שיסמוך על הנס."
          }
        ]
      },
      "יג": {
        "": [
          {
            "hint": "",
            "question": "1. כיצד הנהיג יהואחז בן יהוא את ישראל?",
            "answer": "ויעש הרע בעיני ה' וילך אחר חטאת ירבעם, שלא הסיר את העגלים שהעמיד ירבעם בבית אל ובדן, שבהם החטיא את ישראל, וכיוון שהיה רשע בן רשע, פקד ה' עוון אבותיו עליו ונתנם ביד חזאל מלך ארם, דכתיב ויחר אף ה' בישראל ויתנם ביד חזאל מלך ארם וביד בן הדד בן חזאל כל הימים."
          },
          {
            "hint": "",
            "question": "2. מדוע שמע ה' אל תפילת יהואחז?",
            "answer": "אע\"פ שלא היה יהואחז ראוי שתישמע תפילתו, הנה שמע ה' יתברך אליו מפני ראותו את לחץ ישראל שלחץ אותם מלך ארם, כי לולא שומעו תפילתו היו כלים עשרת השבטים וייתן ה' לישראל מושיע את יואש בן יהואחז, ויצאו מתחת יד ארם, וישבו ישראל באוהליהם כתמול שלשום."
          },
          {
            "hint": "",
            "question": "3. מה השאיר ה' ביד יהואחז מכל חילו והטעם?",
            "answer": "ה' השאיר ביד יהואחז חמישים פרשים ועשרה רכב ועשרת אלפים רגלי והשאר איבדם מלך ארם, ונשארו ליהואחז מעט מועט מכלי המלחמה וחילים שלא יאמרו ישראל שבחרבם ירשו ארץ וזרועם הושיע להם מארם."
          },
          {
            "hint": "",
            "question": "4. וישימם כעפר לדש - לבאר?",
            "answer": "דהכתוב מלמדנו איתא בשמו\"ר כ\"ה, ח' שזה שהושיע ה' את ישראל לא היה מפני שחזרו בתשובה, אלא מפני שהגיעו לשפל המדרגה ,שהבטיח הקב\"ה ליעקב אבינו שאם יגיעו בניו עד עפר הארץ שהיו כעפר לדוש, אז יתקיים בהם ופרצת ימה וקדמה צפונה ונגבה."
          },
          {
            "hint": "",
            "question": "5. כמה שנים מלך יהואש על ישראל?",
            "answer": "יואש בן יהואחז מלך שש עשרה שנה בשומרון, ויעש הרע בעיני ה', לא סר מכל חטאת ירבעם, וישכב עם אבותיו, וימלוך ירבעם בנו תחתיו."
          },
          {
            "hint": "",
            "question": "6. מדוע הפסיק הכתוב במיתת יואש והרי אח\"כ חוזר הכתוב ומספר ביתר דברי יואש?",
            "answer": "כתב הרד\"ק דסמך תחילת מלכות בנו להודיע כי בימיו המליכו וזאת מפני שהרגיש ששאר בניו שהיו לו יחלקו עליו, לפיכך טרם מותו הושיבו על כיסאו."
          },
          {
            "hint": "",
            "question": "7. ואלישע חלה את חוליו אשר ימות בו - כמה חולאים חלה אלישע?",
            "answer": "איתא בסוטה דף מ\"ז שלושה חולאים חלה אלישע, אחד על שגירה דובים בילדים, ואחד שדחפו לגיחזי בשתי ידיים, ואחד שמת בו."
          },
          {
            "hint": "",
            "question": "8. עד אלישע לא היה חולה שנתרפא והרי מצינו באבימלך ומרים שנתרפאו?",
            "answer": "איתא בב\"מ דף פ\"ז שאלישע חידש שע\"י התפילה נתרפא, והרי קשה מאבימלך ומרים, וכן אברהם אבינו הייתה תלויה לו אבן בצווארו שכל המסתכל בה מתרפא. ומתרצים שחולי מסוכן לא היו מתרפאים ממנו עד אלישע."
          },
          {
            "hint": "",
            "question": "9. מדוע בכה יואש על אלישע טרם מותו?",
            "answer": "הרי אין בוכים על המת עד שלא ימות, וקיימלן שהגוסס הרי הוא כחי לכל דבריו, ולא מספידים עליו עד שימות, וי\"א דמצינו במשה רבנו שביכוהו ל' יום עד שימות, וכן מצינו בשמואל, ולמדו מכאן שת\"ח הנוטה למות יש להצטער ולבכות עליו, ולכן בכה יואש על אלישע שהיה רבו ומנהיגו, ואמר אבי אבי רכב ישראל ופרשיו, שהיה מציל בעצתו ובתפילתו מיד האויבים, וכאילו שהוא רכב ישראל ופרשיו."
          },
          {
            "hint": "",
            "question": "10. מה הסימן שציווה אלישע ליואש לעשותו לאות שינצחו את ארם?",
            "answer": "ויאמר לו אלישע קח קשת וחיצים והרכב ידיך על הקשת וישם אלישע ידיו על ידי המלך כדי להשפיע על ידו שיהיו ידיו מצליחות במלחמה, ויאמר לו פתח החלון קדימה לצד מזרח לכיוון ארם, ותירא החיצים, חץ תשועה לה', וחץ תשועה בארם, וההכאה תהיה באופק שהוא מוכן לתשועה, ואח\"כ ציווה עליו שיירה ארצה, והתכוון שכנגד כל הכאה יהיה ניצחון על ארם, ויואש ירה רק שלוש חיצים כי חשב שתוספת יריית החיצים היא כדי לחזק העניין בלבד, ואלישע קצף עליו ואמר לו שהיה עליו להכות שש פעמים, ואז היה מכה את ארם עד כלה, ועכשיו רק שלוש פעמים יכה את ארם."
          },
          {
            "hint": "",
            "question": "11. מדוע לא ציווה אלישע את יואש איך יעשה שלא יטעה?",
            "answer": "כדי להוריד ההשפעה האלוקית צריך מעשה מצד האדם למטה, שיתחיל תחילה בדרך הטבע ולא יסמוך על הנס, ואח\"כ יבואר הטובות."
          },
          {
            "hint": "",
            "question": "12. כמה שנים פירנס אלישע את ישראל?",
            "answer": "מי\"ט שנים למלכות יהושפט ועד מותו כשישים ושש שנים, וימת אלישע ויקברוהו, וגדודי מואב יבואו בארץ כמו שנאמר באהרון וישמע הכנעני כי מת אהרון ויבוא, שהיה אליהו כדוגמת משה ואלישע כדוגמת אהרון - מעם לועז."
          },
          {
            "hint": "",
            "question": "13. מה קרה לאחר שנה שנקבר אלישע?",
            "answer": "היו אנשים עסוקים בקבורת איש והנה הופיע גדוד ארם, ומרוב בהלה פתחו פי מערת אלישע במקום מערה אחרת, וייגע האיש בעצמות אלישע ויחי ויקם על רגליו, ואיתא בפדר\"א י\"ג שהלך לביתו ושלום בן תקווה היה ועושה צדקות בכל יום, שהיה ממלא חמת מים והיה יושב על פתח העיר, וכל אדם שהיה בא מן הדרך היה משקה אותו ומשיב את נפשו, בזכות זה שרתה עליו שכינה, ויצאו כל ישראל לגמול חסד עימו, וראו החיל שבא עליהם וישליכוהו בקבר אלישע וחיה, ואח\"כ הוליד את חנמאל, שנאמר הנה חנמאל בן שלום, וי\"א בסנהדרין דף מ\"ז שעמד על רגליו ולביתו לא הלך, אלא שחיה לשעה ומת ונקבר במקום אחר, וזה כדי שלא יהיה קבור אצל אלישע, כמו שביקש דוד אל תאסוף עם חטאים נפשי, ומי היה, בנה של השונמית."
          },
          {
            "hint": "",
            "question": "14. גדולים צדיקים במיתתם יותר מבחייהם - מנין?",
            "answer": "איתא בחולין דף ז', דגדולים צדיקים במיתתם יותר מבחייהם שנאמר ויהי הם קוברים איש וגו' ויחי ויקם על רגליו, שבחייו היה צריך לשים פיו על פיו ועיניו על עיניו ולבקש רחמים, וכאן בנגיעה לבד חיה."
          },
          {
            "hint": "",
            "question": "15. מה קורה אחר היפרד הנפש מן הגוף?",
            "answer": "כתב במעם לועז שאפילו אחרי היפרד הנפש מן הגוף יישאר חלק מן הנפש על הגוף המת, ואפילו על עצמותיו שומר, והוא השומע בבוא אדם להשתטח על קברות הצדיקים ולכן נקראו הקברות נפשות, על שם אותו חלק הנפש אשר שם, והנפש מודיעה לרוח שבגן עדן, והרוח לנשמה שבעולם העליון, והנשמה לקב\"ה ונענים."
          },
          {
            "hint": "",
            "question": "16. כיצד נתקיימה נבואת אלישע בעניין החיצים?",
            "answer": "יואש היכה ג' פעמים, אחר מות חזאל מלך ארם חזר יואש וכבש כל הערים מיד בן הדד בנו שמלך תחתיו, אותם ערים שכבש חזאל מיד יהואחז אביו, ושלוש פעמים היכהו יואש את ארם מצד חנינת ורחמי ה', ומצד זכות אבות לא אבה השחיתם כי היה העונש כדי שישובו בתשובה וכשראה שיושחתו לגמרי שב אליהם."
          }
        ]
      },
      "יד": {
        "": [
          {
            "hint": "",
            "question": "1. ויעש אמציה הישר בעיני ה' רק לא כדוד אביו?",
            "answer": "הכוונה היא שעשה הישר בעיני ה' כמצוות אנשים מלומדה, אבל לא מאהבת ה' כמו דוד, ככל אשר עשה יואש אביו, י\"א שעשה מעשים טובים וגם רעים כאביו, אבל גם בזמן כשרותו לא היה לבבו שלם כדוד אביו, רק הבמות לא סרו עוד העם מזבחים ומקטרים בבמות, והתכוונו לשם שמים וסבורים שעושים בזה מצווה ולכן לא סרו הבמות בימי הרבה מלכים."
          },
          {
            "hint": "",
            "question": "2. מתי היכה אמציה את המכים ומדוע לא היכה את בניהם?",
            "answer": "כאשר חזקה הממלכה בידו היכה את עבדיו המכים את אביו המלך, ולא את בניהם בעוון אבותם אע\"פ שהיה לבו חם ביותר על אבותיהם שהיכו את אביו, למרות שמצינו שבני אחאב נענשו בעוון אחאב, ובני אחזיה בעוון אחזיה, הוא לא עשה כן כיוון שנאמר בתורה לא יומתו אבות על בנים, ובנים לא יומתו על אבות, איש בחטאו ימות, ואם אוחזים מעשי אבותיהם בידם מיתתם בידי שמים."
          },
          {
            "hint": "",
            "question": "3. כשאמר הקב\"ה למשה פוקד עוון אבות על בנים מה השיב לו משה?",
            "answer": "איתא במד\"ר י\"ט אמר משה והרי כמה רשעים בניהם צדיקים האם ייענשו בעוון אביהם תרח עובד צלמים, ואברהם בנו צדיק, וכן אחז הוליד את צדקיהו, וכן אמון הוליד את יאשיהו, אמר לו הקב\"ה לימדתני , חייך שאני מבטל דברי ומקיים דבריך, שנאמר לא יומתו אבות על בנים ובנים לא יומתו על אבותם, איש בחטאו יומת."
          },
          {
            "hint": "",
            "question": "4. מדוע הרג אמציה את הורגי אביו הרי מעת ה' הרגוהו על הרג זכריה?",
            "answer": "והיה הריגת יואש טובה לו בעוה\"ז, ואמציה חשב שעליו להורגם בתורת גואל הדם, והיה חייב להינקם מהם מפני כבוד אביו."
          },
          {
            "hint": "",
            "question": "5. איזה איסור עבר אמציה בהכותו את אדום?",
            "answer": "עבר על לאו לא תתעב אדומי, וגם הוזהרנו שלא להתגרות בהם מלחמה, ובדברי הימים נזכר מעשהו האכזרי ששבה עשרת אלפים והשליכם מראש הסלע, וכולם נבקעו, וכשחזר מהכותם הביא משם את אלוהי בני שעיר ועבד להם."
          },
          {
            "hint": "",
            "question": "6. מדוע רצה אמציע להילחם נגד יואש מלך ישראל?",
            "answer": "לאחר שראה הצלחה בהכותו את אדום לבש עוז להילחם במלך ישראל, ושלח לו לאמור נתראה פנים אל פנים, ולא כמו שיואש היה מכה ויפשוט בערי יהודה שאין זו גבורה לבוא פתאום ולהכות, ועוד טעם שרצה ללחום במלך ישראל, להינקם ממנו על מעשה יהוא אבי אביו שהרג את אבי אביו אחזיהו."
          },
          {
            "hint": "",
            "question": "7. מה משיב יואש מלך ישראל לאמציה?",
            "answer": "החוח אשר בלבנון שלח אל הארז אשר בלבנון לאמור תנה את בתך לבני לאישה ותעבור חיית השדה אשר בלבנון ותרמוס את החוח, כלומר אפילו אם רצית להתחבר עימי בדרך שלום היה נבזה בעיני כ\"ש בדרך מלחמה, ורצה לומר לו אתה בעיני כקוץ עלוב מול הארז הנשגב, ואפילו חיל קטן משלי יכול לדורסך כמו שהחיה דורסת את החוח, ואילו הארז הגבוה יד לא תשלוט בו. ואח\"כ דיבר עימו גלויות ואמר לו לאחר שהיכית את אדום נשאך לבך ובאת לידי גבהות לב, עדיף שתישאר בביתך ותחדל מלהילחם עימי אז תישאר בכבודך שקנית בניצחון אדום."
          },
          {
            "hint": "",
            "question": "8. זקן שנכשל בחטא האם מורידים אותו מגדולתו?",
            "answer": "בירושלמי מו\"ק דף ג' למדו מכאן על זקן שאירע בו דבר שנכשל בחטא, אין מורידין אותו מגדולתו אלא אומרים לו היכבד ושב בביתך, וכן פסק הרמב\"ם הלכות ת\"ת פ\"ז ה\"א חכם זקן בחוכמה, וכן נשיא או אב בית דין שסרח אין מנדין אותו בפרהסיא לעולם אא\"כ עשה כירבעם בן נבט וחבריו, אבל כשחטא שאר חטאות מענישים אותו בצנעא, וכן ת\"ח שנתחייב נידוי אסור לבי\"ד לקפוץ ולנדותו במהרה, אלא בורחים מזה ונשמטין ממנו."
          },
          {
            "hint": "",
            "question": "9. האם אמציה שמע לעצת יואש?",
            "answer": "ולא שמע אמציה ויעל יואש מלך ישראל אל יהודה ויינגף יהודה לפני ישראל וינוסו איש לאוהלו, ונענש אמציה אע\"פ שעשה הישר בעיני ה' בבחרותו, כיוון שאח\"כ עבד ע\"ז, ויואש תפס את אמציהו ולא הרגו."
          },
          {
            "hint": "",
            "question": "10. מדוע פרץ יואש את חומת ירושלים?",
            "answer": "לא עשה זאת כדי להשחית את החומה כי אם להתכבד שכן היה מנהג המלכים המנצחים שלא להיכנס לעיר בשער העיר, אלא פורצים פרצה בחומה ונכנסים דרכה כדי לפרסם הניצחון, וכן עשה יואש לפרסום ניצחונו."
          },
          {
            "hint": "",
            "question": "11. מה לקח יואש מבית המקדש?",
            "answer": "כל הזהב והכסף הנמצאים בבית ה' לקח, ואת כל הכלים הנמצאים בבית ה' ואת אוצרות בית המלך, ואת בני התערובות הם בני השרים שהם לערבות למלך שלא ימרדו בו אבותיהם, וישב שומרונה."
          },
          {
            "hint": "",
            "question": "12. מדוע מת יואש טרם זמנו?",
            "answer": "כתב המלבי\"ם שיואש מת טרם זמנו אם מפני שהתגאה בניצחונו על שתפס את אמציהו חי, אם מפני שהיה בדעתו להשחית את זרע בית דוד, והראה ה' כי חי המנוצח אמציהו ט\"ו שנים אחרי מות המנצח יואש."
          },
          {
            "hint": "",
            "question": "13. מדוע נס אמציהו לכישה?",
            "answer": "ויקשרו עליו קשר ירושלים בהצנע וינס לכישה ושם היה כל החמש עשרה שנה, וכתב המלבי\"ם שמבואר בדברי הימים שמעת שסר מאחרי ה' קשרו עליו קשר בירושלים, כי בירושלים היו כהני ה' ועבדיו תלמידי יהוידע, ובלכיש מצא עוזרים שחיזקו ידיו כל השנים הללו, ועוזיהו בנו מלך בירושלים, ואחר י\"ב שנה גברו הקושרים וישלחו אחריו לכישה וימיתוהו שם, וייקבר בירושלים עם אבותיו בעיר דוד."
          },
          {
            "hint": "",
            "question": "14. כיצד נהג ירבעם בן יואש המלך השלישי לבית יהוא?",
            "answer": "ויעש הרע בעיני ה', לא סר מכל חטאת ירבעם בן נבט אשר החטיא את ישראל, והוא השיב את גבול ישראל מלבוא חמת עד גבול הערבה, על פי נבואת יונה בן אמיתי ולא נכתבה נבואתו זו, והחסד שעשה הקב\"ה לישראל לא מחמת חסידותם ותשובתם כי אם לפי שהיו שרויים במצוקה ולא רצה ה' לכלותם, ולמרות שעשה מעשי ירבעם זכה להשיב גבול ישראל, כיוון שהייתה בו מידה טובה שלא קיבל לה\"ר על עמוס שאמר לו אמציה כהן בית אל כי קשר עליו עמוס, ומיד גער בו ירבעם והוציא לאמציה בנזזיפה - עמוס ז'."
          },
          {
            "hint": "",
            "question": "15. מדוע היו ישראל קוראים ליונה נביא שקר?",
            "answer": "איתא בפרקי דר\"א פ\"י פעם ראשונה שלח הקב\"ה את יונה להשיב את גבול ישראל ועמדו דבריו, פעם שנייה שלחו לירושלים להחריבה, כיוון שעשו תשובה הקב\"ה עשה כרוב חסדיו וניחם על הרעה ולא חרבה, והיו ישראל קורין אותו נביא שקר, פעם שלישית שלחו לנינוה, דן יונה דין בינו לבין עצמו, אמר, יודע אני שזה הגוי קרובי תשובה, עכשיו הם עושים תשובה והקב\"ה שולח רוגזו על ישראל, ולא די שישראל קורין לי נביא שקר אלא אף גויים."
          }
        ]
      },
      "טו": {
        "": [
          {
            "hint": "",
            "question": "1. עד מתי הייתה מלכות יהודה תחת ממשלת ישראל?",
            "answer": "בשנת כ\"ד למלכות עוזיהו שהוא כ\"ז למלכות ירבעם, התחזק עוזיהו ומלך מלכות חזקה בפני עצמו בלתי נכנע תחת ירבעם, והיה זה שנה או שנתיים קודם הרעש."
          },
          {
            "hint": "",
            "question": "2. מדוע נצטרע המלך עוזיהו?",
            "answer": "איתא בדברי הימים גבורות עוזיהו הוא עזריהו והמלחמות אשר עשה בניצחון גדול על פלישתים וערבים, והבניינים אשר עשה, ויגבה לבו עד להשחית וימעל בה' אלוקיו ויבוא אל היכל ה' להקטיר על מזבח הקטורת, ויבואו אחריו הכהנים ויאמרו לו לא לך עוזיהו להקטיר לה' כי לכהנים בני אהרון המקודשים להקטיר, צא מן המקדש כי מעלת ולא לך לכבוד מה' אלוקים, ויזעף עוזיהו ובידו מקטרת להקטיר, ובזעפו עם הכהנים והצרעת זרחה במצחו לפני הכהנים בבית ה' מעל מזבח הקטורת."
          },
          {
            "hint": "",
            "question": "3. מדוע לא נתרפא עוזיהו מצרעתו עד יום מותו?",
            "answer": "הרי מצינו בדוד שנצטרע ו' חודשים ונתרפא, כדאיתא בסנהדרין דף ק\"ז אמר רב יהודה אמר רב שישה חודשים נצטרע דוד ונסתלקה הימנו שכינה, והטעם שלא נתרפא עוזיהו כי דוד חטא רק לה', כדכתיב לך לבדך חטאתי - תהילים נ\"א, לא כן עוזיהו שגם גזל הכהונה הגדולה מן הכהן הגדול."
          },
          {
            "hint": "",
            "question": "4. מי מילא את מקומו כל ימי צרעתו?",
            "answer": "יותם בנו מילא את מקומו, ולמדו חז\"ל מכאן שנשיא שנצטרע נדחה מכהונתו, וישב עוזיהו בבית החפשית עד יום מותו, רש\"י פירש שעשו לו בית בבית הקברות כמו שנאמר במתים חפשי - תהילים פ\"ח, וי\"מ שעשו לו בית נכבד, כמו בבגדי חופש יחזקאל כ\"ז. והוא מלך חמישים ושתיים שנה."
          },
          {
            "hint": "",
            "question": "5. כמה שמות היו לעוזיהו?",
            "answer": "ג' שמות נקראו לו עוזיהו זכריהו עזריהו, כדאיתא בדברי הימים ויעש הישר בעיני ה' ככל אשר עשה אמציהו אביו, ויהי לדרוש אלוקים בימי זכריהו המבין בראות האלוקים, ובימיו דרשו את ה' והצליחו האלוקים, המבין בראות אלוקים שהבין ביראת אלוקים שטובה היא ונתיירא מה', ויעזרהו האלוקים על הפלישתים ועל הערבים, וכתוב שמלך עזריהו על יהודה."
          },
          {
            "hint": "",
            "question": "6. כמה זמן מלך ירבעם ומי מלך תחתיו?",
            "answer": "ירבעם מלך מ\"א שנה ויעש הרע בעיני ה' כאשר עשו אבותיו, לא סר מחטאת ירבעם בן נבט אשר החטיא את ישראל, וישכב עם אבותיו מלכי ישראל, וימלוך זכריהו בנו תחתיו המלך הרביעי לבית יהוא, והמלך הי\"ד בישראל."
          },
          {
            "hint": "",
            "question": "7. כמה זמן מלך זכריהו ומי הרגו?",
            "answer": "זכריהו מלך שישה חודשים ויעש הרע בעיני ה' כאשר עשו אבותיו לא סר מחטאת ירבעם בן נבט אשר החטיא את ישראל, ויקשור עליו שלם בן יבש ויכהו קבל עם נגד העם וימיתהו וימלוך תחתיו והוא המלך האחרון לבית יהוא, ונתקיימה נבואת ה' שישבו על כיסא יהוא בני רביעים יהואחז, יואש, ירבעם, זכריהו, והייתה מלכותם ראויה להיפסק קודם לכן, אלא בגלל נבואת ה' נמשכה עד כאן, ועוד שבדרך הטבע היו מורדים בם כמו שאירע בזכריה, אלא בכוח הנבואה מלכו."
          },
          {
            "hint": "",
            "question": "8. כמה זמן מלך שלם בן יבש ומי הרגו?",
            "answer": "לא מלך אלא חודש ימים לפי שנענש מידה כנגד מידה, הוא הרג את זכריהו, ומנחם בן גדי הרג אותו בשומרון וימיתהו וימלוך תחתיו, ויכה את תפסח ואת כל גבוליה שהייתה מארם, ונהג בה אכזריות רבה אחר שלא נענתה לשלום, וסגר עליה מכל ארבע רוחותיה, שלא כדיני המלחמה שאין מקיפים עיר מד' רוחותיה כדי שיברחו ולא יתנגדו כל כך, והוא לא עשה כן, ועוד שהרג נשים ובוקע הרות וגם זה שלא על פי דין שאין הורגים נשים וטף - המלבי\"ם."
          },
          {
            "hint": "",
            "question": "9. ויעש מנחם בן גדי הרע בעיני ה' - כיצד נענש?",
            "answer": "איתא בגיטין דף פ\"ח שמנחם בן גדי היה ב\"ד השישי שעבד ע\"ז, שבגלל ז' בתי דין שעבדו ע\"ז חרבה ארץ ישראל, וכעונש על מעשיו הרעים בא פול מלך אשור השישי על הארץ, ונתן לו אלף כיכר כסף להיות ידיו איתו ולהחזיק הממלכה בידו והכסף שנתן הטיל על ישראל ועל כל גיבורי החיל לתת למלך אשור חמישים שקלים כסף לאיש אחד, ואז הלך מלך אשור ולא נתעכב שם, שלא עזר לו כלל כפי שחשב מנחם."
          },
          {
            "hint": "",
            "question": "10. מי מולך אחר מנחם?",
            "answer": " וישכב מנחם אם אבותיו וימלוך פקחיה בנו תחתיו, ולא מלך כי אם שנתיים ימים, ויקשור עליו פקח בן רמליהו ויכהו בשומרון בארמון בית המלך, ועימו הרג את שני גיבוריו ארגוב ואריה, וכיוון שהיה חוטא לא מלך אלא שנתיים כמשפט המלכים שקדמו לו ובניהם אחריהם האוחזים מעשה אבותם בידיהם, שלא האריכו ימים כי אם שנתיים או שנה."
          },
          {
            "hint": "",
            "question": "11. מהי הגלות הראשונה ומהי הגלות השנייה?",
            "answer": "הגלות הראשונה הייתה ע\"י פול מלך אשור שהגלה את שני השבטים וחצי שהיו בעבר הירדן, והגלה את הראובני והגדי וחצי שבט המנשה, והביאם לחלח וחבור ונהר גוזן, ולקח העגל מדן - דהי\"א ה', כ\"ו, ואחרי שמונה שנים עלה תגלת פלאסר בימי פקח בן רמליהו ועוזיהו, וייקח את עיון ואבל ובית מעכה וינוח והגלעד והגלילה וכל ארץ נפתלי והיגלם לאשור, ועל הגלות הזאת אומר ישעיהו ח', כ\"ב כעת הראשון הקל ארצה זבולון וארצה נפתלי, ולקח העגל השני שהיה בבית אל ואחר ט' שנים גלו עוד בימי הושע בן אלה, ואח\"כ בימי חזקיהו עלה שלמנאסר והיגלה את יושבי שומרון, ושמונה שנים אחרי כן עלה סנחריב ולקח מארץ יהודה מאה וחמישים מדינות מבני יהודה ומבני שמעון, ואחרי קי\"ד שנה גלות יהויכין, ואחרי י\"א שנה בא נבוזראדן והחרים המקדש, נמצא מגלות שומרון עד גלות ירושלים קל\"ג שנה - מעם לועז."
          },
          {
            "hint": "",
            "question": "12. מי קשר נגד פקח בן רמליהו?",
            "answer": "כשראה העם את הפורענות הקשה שבאה על ישראל, קשרו קשר על פקח בן רמליהו והיכוהו והמיתוהו ובראשם עמד הושע בן אלה."
          },
          {
            "hint": "",
            "question": "13. כיצד הנהיג יותם בן עוזיהו את מלכותו?",
            "answer": "ויעש הישר בעיני ה' ככל אשר עשה עוזיהו אביו עשה, ואיתא בסוכה דף מ\"ה אמר חזקיה אמר ר' ירמיהו משום ר' שמעון בר יוחאי יכול אני לפטור את כל העולם כולו מן הדין מיום שנבראתי ועד עתה, ואלמלי יותם בן עוזיהו עימנו מיום שנברא העולם ועד סופו, ופרש\"י יותם בן עוזיהו צדיק היה ועניו יותר משאר מלכים, וזכה בכיבוד אביו, ועליו נאמר בן יכבד אב, שכל הימים שהיה אביו מצורע והוא היה שופט לא נטל עליו כתר מלכות בחייו, וכל דינים שדן היה אומרם בשם אביו, וישכב יותם אם אבותיו, וייקבר בעיר דוד אביו וימלוך אחז בנו תחתיו."
          },
          {
            "hint": "",
            "question": "14. מה החטאות שמצינו במלכי יהודה?",
            "answer": "כתב במעם לועז שחוץ מיותם מצינו בכל המלכויות לפניו שחטאו, דוד באוריה החתי; שלמה נשיו היטו את לבו, רחבעם עזב את תורת ה', אביה וילך בכל חטאת אביו, אסא הוציא כסף וזהב מאוצרות בית ה', ונתן את הנביא בית המהפכת,, יהושפט נתחבר לרשע לאחאב, יהורם הרג את אחיו, אחזיהו אימו יועצתו להרשיע, יואש הרג את זכריה, אמציה השתחווה לפסילי שעיר, עוזיהו נכנס להיכל להקטיר, אחז הלך בדרכי מלכי ישראל וגם עשה מצבות לבעלים, חזקיהו על שלושה שעשה לא הודו לו, מנשה עשה הרע בעיני ה', יאשיהו לא שמע דברי נבואה, צדקיהו עשה הרע בעיני ה' ולא נכנע מפני ירמיהו, אבל יותם לא נמצא בו שום דופי - רש\"י דהי\"ב כ\"ז בשם רבי אלעזר ב\"ר משה."
          }
        ]
      },
      "טז": {
        "": [
          {
            "hint": "",
            "question": "1. כיצד הנהיג אחז בן יותם את המלכות?",
            "answer": "אע\"פ שאביו היה צדיק הוא לא עשה הישר בעיני ה' אלוקיו כדוד אביו, והיה רשע, ואז עלה עליו רצין מלך ארם ופקח בן רמליהו מלך ישראל ירושלים למלחמה, ואחז ביקש עזרתו של מלך אשור, שבא לעזרתו והרג את רצין, ואז הלך אחז לדמשק אל מלך אשור, וראה שם דמות המזבח וציווה לאוריה הכהן לעשות כמוהו במקדש והקריב עליו, וכן עשה שינויים בסדרי ביהמ\"ק ובבנייניו, וכן בנה כיסא בעזרה, ביטל העבודה וחתם את התורה והתיר את הערווה, וכשם שהיה רשע שיצא מצדיק כך יצא צדיק ממנו הוא חזקיה הצדיק שבימיו נעשה נס גדול לישראל."
          },
          {
            "hint": "",
            "question": "2. כיצד אומר הכתוב שלא עשה הישר כדוד אביו דמשמע שעשה טוב?",
            "answer": "והרי אף את בנו חזקיה מסר בידי הכומרים לשורפו, ולולא אימו שמשחה אותו בדם סלמנדרא היה נשרף, ונראה שבתחילה היה בו קצת יושר, אבל היה הולך מדחי אל דחי ומשחית דרכיו עד שנשחת לגמרי."
          },
          {
            "hint": "",
            "question": "3. מדוע לא מנו את אחז בין אלו שאין להם חלק לעוה\"ב?",
            "answer": "כי מצאנו בו מידה טובה שהייתה לו בושת פנים מישעיהו, שהיה שם כלי מנוקב של כובסים על ראשו של יכירו ישעיהו שהיה מתבייש בו, וזה מורה שחטא מצד התגברות היצר ולא מתוך כוונה תחילה."
          },
          {
            "hint": "",
            "question": "4. ויעלו רצין מלך ארם ופקח בן רמליהו על אחז ולא יכלו להילחם ובדברי הימים משמע שניצחו?",
            "answer": "בדהי\"ב כ\"ח כתוב שאחז לא עשה הישר בעיני ה', וילך בדרכי מלכי ישראל וגם מסכות עשה לבעלים, והוא הקטיר בגיא בן הינום, ויבער את בניו באש כתועבות הגויים אשר הוריש ה' מפני בני ישראל, ויתנהו ה' ביד מלך ארם וביד מלך ישראל, ויכו בו מכה גדולה וישבו ממנו שבייה גדולה, אומנם העיר לא יכלו לכבוש, רק שעשו שפטים בעם."
          },
          {
            "hint": "",
            "question": "5. מדוע מאריך פנים ה' לרשעים בעולם הזה?",
            "answer": "אמרו חז\"ל מפני שלושה דברים מאריכים פנים לרשעים בעוה\"ז, שמא יעשו תשובה, ושמא יש להם זכות מצווה אחת בעולם הזה, ושמא יצאו מהם צדיקים, שכן מצינו באחז שהאריך לו הקב\"ה פנים ועמד ממנו חזקיהו, וכן אמון עמד ממנו יאשיהו."
          },
          {
            "hint": "",
            "question": "6. בדבה\"י איתא שמלך אשור הצר לאחז ולא חזקו?",
            "answer": "וכתב המלבי\"ם שאין זו סתירה כי שם סיפר שבאו עליו אדומים ופלישתים, ומלך אשור לא הסיר מעליו רק את מלך ארם, ולא חזקו נגד כל הקמים עליו."
          },
          {
            "hint": "",
            "question": "7. כיצד מכעיס אחז את ה'?",
            "answer": "לקח את דמות תבנית המזבח שבדמשק של אויביו המכים בו וציווה על הכה\"ג לבנותו במקדש, והוסיף על רשעתו והקטיר עליו בעצמו לכפור בכלל עבודת ה' ובחוק הכהונה, כי בנה מזבח שני הפך האחדות, וזר עובד בו הפך ברית הכהונה, וציווה שכל הקורבנות יקרבו עליו ע\"י הכהן, ואח\"כ קיצץ הכיור וכנו ושינה את כל ענייני כלי המקדש כפי חפץ רוחו כיוון שלא האמין כי הכל מיד ה' בכל כלי המקדש, וביטל המנורה."
          },
          {
            "hint": "",
            "question": "8. יום שמת אחז נתקצר לשתי שעות - לבאר?",
            "answer": "איתא בסנהדרין דף ק\"ד כיוון שאחז לא עבד לחמה והעמיד הצלם בעלייתו נגד החמה, יום שנפרע ממנו הקב\"ה ומת, נפרע מן החמה ומיעט את היום, כמו שנפרע הקב\"ה מאלוהי מצרים, פירוש אחר נתקצר יומו של אחז שלא יספידוהו לפי שרשע היה, וייקבר עם אבותיו בעיר דוד, וימלוך חזקיהו בנו תחתיו."
          }
        ]
      },
      "יז": {
        "": [
          {
            "hint": "",
            "question": "1. כיצד הנהיג הושע בן אלה את ישראל?",
            "answer": "ויעש הרע בעיני ה' רק לא כמלכי ישראל אשר היו לפניו ואיתא בגיטין דף פ\"ח שביטל משמרות שהושיב ירבעם בן נבט שלא יעלו לרגל לירושלים, ואעפ\"כ לא עלו לרגל, ומדוע ביטלן, לפי שגלו עגלי הזהב בשתי הגלויות הקודמות, ולפי שנמנעו ישראל מלעלות לרגל נחתם גזר דינם לגלות בימיו, והיה הושע בן אלה עובד ע\"ז שהרי נמנה בין ז' בתי דין שעבדו ע\"ז, ואלו הן: ירבעם בן נבט, בעשה בן אחיה, אחאב בן עמרי, יהוא בן זמרי, פקח בן רמליהו, מנחם בן גדי והושע בן אלה."
          },
          {
            "hint": "",
            "question": "2. כל העושה מצווה ואינו גומרה מתחייב בנפשו ובכל אשר לו - מנין?",
            "answer": "איתא בתנא דבי אליהו זוטא כיוון שלא הכריחם לעלות לרגל אלא אמר מי שרוצה יעלה ומי שאינו רוצה אל יעלה, וכיוון שלא שמחו בעליה לרגל נענשו בגלות, כמו שכתוב בתורה תחת אשר לא עבדת את ה' אלוקיך בשמחה, לפיכך ועבדת את אויביך, כי בית המקדש הוא מקור השמחה כמו שנאמר יפה נוף משוש כל הארץ, ורק עכשיו נתחייבו גלות כי שבר הושע קולר מצווארו ונתן בצוואר הרבים, כי עד עכשיו הייתה ע\"ז תלויה ביחיד, וקשה לפני הקב\"ה להגלות את הציבור בעוון היחיד, כיוון שביטל הושע את כל המשמרות ואמר מי שיעלה לירושלים יעלה, ולא אמר הכל יעלו."
          },
          {
            "hint": "",
            "question": "3. מדוע אסר שלמנאסר את הושע בבית האסורים?",
            "answer": "נודע למלך אשור שהושע מתכוון למרוד בו ושלח למלך מצרים לעוזרו, ואף לא העלה לו המנחה כמו בכל שנה ושנה ויאסרהו בית כלא."
          },
          {
            "hint": "",
            "question": "4. מה הייתה סיבת הגלות?",
            "answer": "שלמנאסר צר במשך ג' שנים על שומרון ולכדה, ואז החל הגלות האחרון, וסיבת הגלות כתב המלבי\"ם ע\"פ הכתובים שבני ישראל הלכו מדחי אל דחי, רוצה לומר כי כל הגויים נתונים תחת הטבע ומשטרי הכוכבים והמזלות, וכאשר עובדים לצבא השמים על שחושבים אותם לאמצעיים בין האלוקים לא יחושב להם עוון, אבל ישראל בעת הוציאם ממצרים היפלה ה' אותם מכל העמים בהשגחתו הפרטית, ואין להם לירא מאלוהים אחרים ומכוחות הכוכבים ומשטרי השמים ומכל שכן לעובדם ולהשתחוות להם כי נתונים נתונים המה לה' בלא אמצעי, והיה החטא הראשון של ישראל במה שיראו אלוהים אחרים, והוסיפו מרי ללכת בפועל בחוקות הגויים ובחוקות שעשו מלכי ישראל, והוסיפו פשע לכפור בהשגחה, והיו אומרים אין ה' רואה אותנו עזב ה' את הארץ, ואמרו שמפני עוונותיהם עזבם ה' בידי המזלות, ובנו במות בכל עריהם, ומלאו הבמות בכל מקום קטון וגדול, וכפרו באחדות ה' שצריך שתהיה עבודתו במקום מיוחד ומובדל ומקודש לשמו, ולא בכל מקום."
          },
          {
            "hint": "",
            "question": "4. כיצד היתרה ה' בישראל ויהודה שישובו בתשובה?",
            "answer": "נחלקו רבותינו כמה נביאים שלח ה' להתרות בהם לשוב מדרכיהם הרעים, ושישמרו את מצוות ה', לדעת רבי שלח נביא אחד בבוקר ונביא אחד בערב, ור' נתן אומר שני נביאים בשחרית ושני נביאים בערבית, וזהו שנאמר באיכה מה אעידך ומה אדמה לך, כמה נביאים העדתי בכם, ולא שמעו והיקשו עורפם מחוסר אמונה כעורף אבותם היינו כתרח ונחור וכעובדי העגל ושאר הממרים, ונענשו שלא שמע ה' קולם."
          },
          {
            "hint": "",
            "question": "5. מהי תכלית הרוע אליה הגיעו?",
            "answer": "וימאסו את חוקי ה' ואת בריתו אשר כרת את אבותם ואת עדותיו אשר העיד בם, וילכו אחר ההבל ויהבלו, כי אחר מאסם את תורת ה', בחרו אמונת הבל ורעיון רוח, וכל תועבות הגויים. ויתאנף ה' מאוד בישראל והסירם מעל פניו, והגלם ע\"י מלך אשור כי לא ראה להם תקנה אחרת ולא נשאר בארץ רק שבט יהודה שנכלל עימו שבט בנימין, מפני שישראל היו המתחילים בחטא שהם קרעו את עצמם מעל בית דוד ואע\"פ שהנביא הודיע על זה הם עשו זאת על דעת עצמם והמליכו את ירבעם שחטא והחטיאם, והיו נדחים ע\"י ירבעם וזה נמשך כל ימי מלכי ישראל, ועתה שהגלה את ישראל לא יהיה ליהודה ממי ללמוד להרע, וגם זכותו של חזקיהו שהיה איש תם וישר הגן עליהם."
          },
          {
            "hint": "",
            "question": "6. מה עשה מלך אשור בשעה שהגלה את ישראל מעל אדמתם?",
            "answer": "הביא מבבל ומשאר ארצותיו גויים רבים ויושיבם בערי שומרון תחת בני ישראל וישבו בעריהם, והאריות היו הורגים בגויים, ובני ישראל הגולים שלחו שליחים למלך אשור לאמור שהארץ אינה מקבלת אותם שיחפש עצה, ואז שאל לישראל ואמרו לו כיוון שאינם נימולים ואינם יודעים תורת משה, ואז ציווה שימולו אותם, ואחד מהכהנים ילמד אותם משפטי ה', וישב אחד הכהנים בבית אל והורה להם הדרך, ולימד אותם שבע מצוות בני נח ועבדו את ה' בשיתוף ע\"ז, והגויים לא הוזהרו על השיתוף, ויהיו יראים את ה' שהגם שעשו ע\"ז שלהם, ובזה היו דומים לעשרת השבטים שהגלה ה' שהיו עובדים גם כן באופן זה ששיתפו שם שמים ודבר אחר."
          },
          {
            "hint": "",
            "question": "7. מה ההבדל בין עשרת השבטים ובין הגויים בעבודת השיתוף?",
            "answer": "הגויים לא הוזהרו על השיתוף ולכן עבודתם רצויה כי אין להם תורת אלוקים, לא כן בני ישראל שהוזהרו על השיתוף ועוברים על ציווי ה' בעובדם אותו בשיתוף ע\"ז ובזה מראים שאינם יראים מה', ומג' טעמים הזהיר את בני ישראל שלא יעבדו אלוהים אחרים:<br>א. מצד יציאתם ממצרים בכוח נעלה מן הטבע שהפלם מכל העמים אשר על פני האדמה, ואינם נתונים עוד תחת ממשלת המזל, רק ה' בדד ינחנו ואין עימו אל ניכר, וראוי שייחדו עבודתם ויראתם רק לו לבדו.<br>ב. מצד התורה שנתן להם שהשומר חוקיה ומצוותיה יוצא מתחת שלטון הטבע והוא מושגח מה' לבדו.<br>ג. מצד הברית שכרת ה' עימהם ונכלל בזה ברית שבת ומילה שכרת ה' עימהם שיהיו תחת השגחתו כי הוא אוהבם ובעל בריתם, וכיוון שלא שמעו בקול ה' לכן הניחם בגלות המר ויתנם ביד אויביהם."
          }
        ]
      },
      "יח": {
        "": [
          {
            "hint": "",
            "question": "1. מדוע נקרא חזקיהו בשם הזה?",
            "answer": "שחיזקו י-ה בדברי תורה, ושחיזק את ישראל לאביהם שבשמים, ובשמונה שמות נקרא פלא יועץ, אל גיבור אבי עד שר שלום - ישעיה ה'."
          },
          {
            "hint": "",
            "question": "2. כיצד הנהיג חזקיהו את מלכותו?",
            "answer": "ויעש הישר בעיני ככל אשר עשה דוד אביו, ובזה היה מיוחד בין כל המלכים לפניו, ואפילו הטובים שלא הגיעו למעלת דוד בכל דבר חסידות, ואיתא בדברי הימים ב' ל\"ד, ג שבעודנו נער בן שמונה התחיל לדרוש לאלוקי דוד אביו, למרות שהנער מושפע מעיניו, והכל עבדו ע\"ז, אבל הוא מאס ברע ויבחר בטוב, ועשה הכל בלב שלם כדוד אביו, וגם בטח בה' כדוד, אבל לא הגיע למדרגת דוד עצמו, שהיה נעים זמירות ישראל ועמד בכמה ניסיונות, אבל היה יתרון לחזקיהו שדוד גדל בבית ישי שהיה צדיק גמור, וחזקיהו גדל בבית אביו הרשע."
          },
          {
            "hint": "",
            "question": "3. מדוע אסא ויהושפט לא כיתתו נחש הנחושת?",
            "answer": "למרות שבני ישראל קראו לו נחושתן והיו מקטרים לו לע\"ז לא כיתתו אותו, כיוון שהטובים שבישראל היו משעבדים את לבם לאביהם שבשמים על ידו, אז עת לעשות לה' הפרו תורתך, ושנית הם פחדו לבטל דבר שעשה משה שלא יבואו פחותי העם לזלזל בכל, לא כן בדורו של חזקיהו שהעלה את בני דורו לרמה נעלה."
          },
          {
            "hint": "",
            "question": "4. בה' אלוקי ישראל בטח ואחריו לא היה כמוהו בכל מלכי יהודה ואשר היו לפניו - לבאר?",
            "answer": "חסידותו של חזקיהו הייתה מופלגת והגיע אל חסידות דוד ושלמה והותר , ולכאורה קשה הרי קדם נאמר שלא הגיע למדרגת דוד וכאן משמע שהיה טוב מדוד, י\"א שבתחילה לא היה כדוד, ואח\"כ עלה ממדרגה למדרגה עד שהיה במדרגה גדולה מדוד, וי\"א שבמידת הביטחון לא היה כמוהו."
          },
          {
            "hint": "",
            "question": "5. מה המחשבות המחזיקות את לב האדם להיות בביטחון שלם באלוקים?",
            "answer": " כתב במעם לועז:<br>מחשבה ראשונה - שידע בידיעה ברורה כי האלוקים מרחם על האדם יותר מכל מרחם, והוא משגיח עליו בסתר ובגלוי.<br>מחשבה שניה - כל הטובות המגיעות אליו מאביו ומאימו ואחיו וקרוביו ורעיו, הכל מאת השם יתברך הוא, ואלו הם שלוחי המקום ברוך הוא.<br>מחשבה שלישית - שידע שכל הטובות הן מחסדי השם, לא שהוא ראוי לכך, ואין הקב\"ה מיטיב לו מפני שהוא צריך לו, רק נדבה וחסד.<br>מחשבה רביעית שידע אשר לכל ענייניו יש גבול וקץ, ואין שום אדם יכול להוסיף או לגרוע על מה שגזר הבורא יתעלה, ומה שגזר הקב\"ה שיהיה לו מעט, אין אדם יכול להרבות או למעט הריבוי, ומה שגזר לאחר אין שום אדם יכול להקדים, ולא לאחר מה שגזר להקדים, אך הכל בגזירת העליון ורצונו.<br>מחשבה חמישית - שידע שהבורא יתברך רואה את לבו את ביטחונו בו ביטחון שלם בלא מרמה כי עבד המשרת לאדון בשר ודם, יכול העבד לגנוב לב אדוניו שיהא סבור שהעבד אוהבו בכל לב, אע\"פ שהוא שונאו, אצל השם זה לא ייתכן כי הוא יודע יצר הלב והמחשבה שבו, לכן אין לילך לפניו ברמאות.<br>מחשבה שישית - שייקח את לבו לקיים מה שציווהו ולהימנע מכל מה שהזהירו שלא לעשות ומי שבוטח בה' ואינו מקיים מה שציווהו הרי זה שוטה וכסיל.<br>מחשבה שביעית - שידע שהבורא יתברך ברא את האדם למלאכות רבות, וברא לו מזונו ע\"י טורח גדול ועבודה, ואם היה הכל מזומן ומוכן לאדם בלא טורח, אז לא היו כמה מצוות, כגון הצדקה, הגזילה, הגנבה, החמדה, גם לא היה האדם בוטח בה', ולכן גנז חזקיהו ספר הרפואות כדי שיבטח החולה בה' ולא ברפואות."
          },
          {
            "hint": "",
            "question": "6. כיצד על האדם לשלב עבודתו ועבודת הבורא?",
            "answer": "צריך האדם להיות ממוצע בין שתי העבודות, ולייחד שעות מיוחדות לעבודת התורה ולעבודת העוה\"ז, וצריך להיזהר שלא תהא האחת הפסד לחברתה, וצריך שיבטח בה' יתברך שיצליחהו בעסקיו, ולא יבטח על מלאכתו ועסקיו, כי הוא הנותן לך כוח לעשות חיל."
          },
          {
            "hint": "",
            "question": "7. מהם שמונה חלקי הביטחון שבוטחים בהקב\"ה?",
            "answer": "כתב שם:<br>הביטחון הראשון - בעניין גוף האדם, צריך שישליך נפשו וימסור עצמו על רחמי ה' הגדולים וידע שהכל מאת ה', ולמרות זאת יש לו לאדם להשתדל להרוויח צרכיו, ולהציל נפשו, ולתקן לו הרפואות, ויבטח בה' שירפאהו, והרופא והרפואה באים לו מה' יתברך לרפאהו ולא יניח עניין זה אלא על ה' לבדו, וייתן לו היכולת והכוח, ואסור לו לאדם להכניס עצמו לסכנה ולבטוח בה' יתברך שיצילהו.<br>הביטחון השני - מעניין הפרנסה שיבטח בה' שיזמין לו כל צרכיו ומזונו כדי סיפוקו, ואל לו לדחוק את השעה ולרדוף ולהשיג מהעניינים המטרידים אותו, אלא יבטח בה' וימצא מנוחת לבו ושלוות נפשו, ותרבה בישיבה ותמעט בעסק, עשה דברי תורה עיקר ועסקך טפל.<br>הביטחון השלישי - בעניין אשתו ובניו וקרוביו ואוהביו, יבטח בה' שייתן לו כוח לשלם להם מה שחייב להם ולעשות חפציהם, ויבטח שיהא לבו שלם עימהם, ויורה להם הדרך בענייני התורה ועבודת הבורא, ולא יחזיק טובה לעצמו ולא יגבה לבו עליהם, רק יחשוב שהוא שלוחו של מקום ללמדם, ואם יצטרך מקרוביו וימלאו חסרונו, יחשוב שהם שלוחיו של מקום למלאות חסרונו, ולא יבטח בהם כלל, ואם יבקש דבר מהם וישיבו את פניו ריקם, אל ישים עליהם חטאת, אך יחשוב כי הרבה שלוחים למקום למלאות חסרונו.<br>הביטחון הרביעי - בעניין חיוב הלב, שילך בכל כוחו לקיים המצוות, ויתפלל בלב נאמן ובמחשבה נקייה ובכוונה לשמו הגדול, ואנו חייבים לבטוח בה' ולהתחנן אליו לעזור לנו ולהורות לנו הדרכים הישרים, כמו שאמר דוד הדריכני באמתך ולמדני, ואומר הדריכני בנתיב מצוותיך, ויתפלל על שני דברים, האחד לחזק לבו בייחודו בה' וירחיק מלבו טרדת העוה\"ז, ולחזק גופו ואבריו שיוכל להתחזק במעשיו הטובים.<br>הביטחון החמישי - בעניין חובת האיברים, שיעסוק להיטיב לאחרים, כמו צדקה, ללמד החוכמה לתלמידים, לצוות על הטוב, ולהרחיק מן הרע, ולהשיב הרשעים אל ה', ולסבול חרפתם בעת שהוא מזהירם על העבודה ומאיימם בגמול ועונש, ויטרח בכל כוחו, ויבטח בה' שישלים חפצו ויעזרהו, לא יעשה על מנת להתכבד או להשתרר עליהם ולא לקבלת גמול מהם.<br>הביטחון השישי - בעולם הזה, שיבטח בה' שלא יאכילהו בעוה\"ז חלקו הראוי לעוה\"ב, ויבטח שישמרהו מפגעי העולם, ותחלואים, ומדבר, ומחרב, ומרעב, ומשאר רעות הבאות וכשיבטח לא יבטח בשביל מעשיו הטובים, אך יעשה כל מעשיו בשביל ה' יתעלה אשר גידלו ונשאו בעוה\"ז והיטיב לו, אין רגע בכל חייו שאין טובות הבורא עליו.<br>הביטחון השביעי - שיבטח בה' המושל על הכל שיביא בימיו תשועה לישראל ויכונן ירושלים ויבנה ביהמ\"ק בימיו, ויסיר יצה\"ר מלב עמו, וכולם ידעו את ה' ולא יהיה מונע ולא טירדה לעבודת ה', וכולם ישיגו השגה גדולה בידיעת הבורא.<br>הביטחון השמיני - על עניין העוה\"ב אשר בו נעימות עד אין קץ ואין חקר, אשר אין הפה יכול לספר יופי העולם ההוא, ואין העין יכולה לראות זיו הדרת הצדיקים, ואין שם לא אכילה ושתייה, ואם כן מה תענוג יש שם? וצריך שתדע כשם שלא ידע העוף תענוג הדג השט במים, כי התולדות שלהם הן היפוך זו מזו, כי העוף ימות במים והדג ימות ביבשה, כך מי שהוא בעוה\"ז הנשמה מעורבת בגוף, לא יוכל לדעת תענוג הנשמות כי אין לנו אלא תענוג הגוף, אבל תענוג מתענוגים העליונים לא נוכל להשיגם ולא נוכל להכיר אותם אלא אחרי רוב המחשבה, וזהו מחמת שאנו בעולם הגופים ועל כן לא נכיר כי אם תענוגים האובדים והפוסקים, אבל תענוגי הנשמה הם תמיד בלי הפסק, ואין בין אותם תענוגים ובין אלו התענוגים חיבור ושיתוף ולא קורבה בשום עניין, ומי שיזכה לאלו התענוגים אחרי מותו, לא יאהב אלו התענוגים, כמו שלא יאהב המלך לחלוץ מעליו יקר תפארתו ולשחוק בחוצות עם הנערים, ובעוה\"ז ניתן להכיר קצת מתענוגי הנשמות בלא אכילה ושתייה, כגון בני אדם המתנקמים בשונאיהם, וכגון הכבוד בעת שמכבדים בני אדם, וכשאדם רואה דברים יפים, או כשרואה אדם בנו החביב שלא ראה אותו זמן מרובה, או כששומע בשורות טובות, ובכל אלה יש תענוג גדול בלא אכילה ושתייה, ואם בעולם הגופים רואים שהנשמה נהנית מזה, תבין תענוג הנשמות כשתעלה למרומי מרומים, ותיהנה מזיו העליון מזיו השכינה, ואין לתענוג ההוא ספור ולא תואר, ולא נוכל לדמותו לשום תענוג בעולם הזה."
          },
          {
            "hint": "",
            "question": "8. מה בין אמונה וביטחון?",
            "answer": "הביטחון והאמונה שותפים, אם אין אמונה אין ביטחון, האמונה היא ראש התורה ובזמן שאדם מאמין מעומק הלב שהבורא יקיים כל מה שכתוב בתורה לעשות פורענות לחוטא ולשלם שכר טוב למקיימים אותה, אז שומר התורה, וכתיב בתהילים ט', י\"א ויבטחו בך יודעי שמך, כי היודעים שמו הגדול ומכירים גדולתו וגבורתו, והמאמינים בכל לב, המה יכולים לבטוח בו, וצדיק באמונתו יחיה."
          },
          {
            "hint": "",
            "question": "9. מה הייתה מדרגת הביטחון של חזקיהו?",
            "answer": "וידבק בה' לא סר מאחריו וישמור מצוותיו אשר ציווה ה' את משה, והיה ה' עימו בכל אשר יצא ישכיל, וימרוד במלך אשור ולא עבדו, מפני שהיה בוטח בה' לא היה נכנע כלפי מלך אשור כפי שעשה אביו אחז, והיה ה' עימו, והיה מלמד תורה לישראל, עד שבדקו מדן ועד באר שבע ולא מצאו עם הארץ."
          },
          {
            "hint": "",
            "question": "10. מדוע חזר הכתוב לספר עניין גלות עשרת השבטים?",
            "answer": "כדי להדגיש את ההבדל בין חזקיהו לעשרת השבטים, שבגלל מעשיו הטובים של חזקיהו ניצולו יהודה ובנימין. ומדוע זכותו של חזקיהו לא הגנה על דורו שלא יבוא עליהם סנחריב? התשובה שבני יהודה חטאו שהיו מואסים במלכות בית דוד, ובייחוד בחזקיהו שלא היה מלך כלבבם, אלא היה שלם ופרוש ונוהג בהסתפקות שלא היה מבזבז על אכילה ושתייה כשאר המלכים, כמו שאמרו חז\"ל שהיה בכל סעודתו ליטרא בשר, ואילו פקח בן רמליהו היה קינוח סעודתו מ' סאה גוזלות ויין ומאכלים מרובים, והיה חזקיהו עוסק ושוקד בתורה, והיו סבורים שהיה רך הלב ולכן שבנא וסיעתו רצו למרוד בו, לפי שלא היה חזקיהו כתכונתם הרעה, ולכן נענשו שעלה עליהם סנחריב, וסובב הקב\"ה שסנחריב ייפול על ידי זכות חזקיהו ויינקם ממנו נקמת עשרת השבטים."
          },
          {
            "hint": "",
            "question": "11. מה עושה חזקיהו כאשר צר סנחריב על ירושלים?",
            "answer": "סנחריב ברשעותו חשב לעשות ליהודה כמו שעשה בשומרון, ועלה תחילה על ערי יהודה הבצורות ותפשם ועלה ירושלימה, וישלח חזקיהו מלך יהודה אל מלך אשור לכישה לאמור חטאתי, שוב מעלי, והציעה לו דורון אם יעלה מעל יהודה, ובזדון לבו שם מלך אשור מס שלוש מאות כיכר כסף ושלושים כיכר זהב, וייתן חזקיהו את כל הכסף הנמצא בית ה' ובאוצרות המלך, שלמד משלמה שאמר אם רעב שונאך האכילהו לחם וגו' וה' ישלם לך - משלי כ\"ה, אל תקרי ישלם לך אלא ישלים לך."
          },
          {
            "hint": "",
            "question": "12. טובה חוכמתו של חזקיהו מכלי קרב של סנחריב - במה?",
            "answer": "חזקיהו התקין את עצמו לשלושה דברים - לתפילה, לדורון, ולמלחמה, לתפילה שנאמר ויתפלל חזקיהו אל ה', לדורון דכתיב ויקצץ חזקיהו את דלתות היכל ה' ושלחם לסנחריב, ולמלחמה דכתיב ויעש שלח לרב ומגינים, ונעץ חרב פתח בית המדרש ואמר כל מי שאינו עוסק בתורה תהא החרב הזו עוברת על צווארו, ואע\"ג שלא הודו לו חכמים של שקצץ דלתות ההיכל, אפשר שהיו לו כמה חכמים שהיו מחודדים יותר כהוראת שעה כמו שכתב הרמב\"ם שעיבר ניסן בניסן שהיו כמה חכמים עימו."
          },
          {
            "hint": "",
            "question": "13. את מי שולח סנחריב בחיל כבד ירושלים?",
            "answer": "את תרתן ואת רב סריס ואת רבשקה מלך לכיש, ואמרו רבותינו שלא באו בבת אחת, שבתחילה שלח את רבשקה, ותרתן ורב סריס באו בשליחות שנייה, וחנו על התעלה הנמשכת מן הבריכה העליונה אשר הייתה במסילה ההולכת אל השדה שהיו מכבסים בה בגדים, ושוטחים אותם נגד השמש לייבשם, ויקראו אל המלך שיצא אליהם אבל המלך לא רצה לצאת ושלח את אליקים בן חלקיהו אשר על הבית, הממונה על בית המלך, ושבנא הסופר, ויואח בן אסף המזכיר."
          },
          {
            "hint": "",
            "question": "14. מה אומר רבשקה לשליחי חזקיהו?",
            "answer": "כדי לערער את ביטחונו של חזקיהו בה', שאל רבשקה את פי המלך מה הביטחון הזה אשר הוא בוטח, ונתכוון לחרפו ואת אלוקיו, ויאמר אמרו לחזקיהו ולא קרא אותו מלך, לרמוז בזה שלא ימלוך עוד בירושלים, כי מלך אשור ייקחנה מידו, ואמר כה אמר המלך הגדול מלך אשור, שמולך על מלכות גדולה, על מי בטחת כי מרדת בי, הרי יש לי עצה וגבורה ולך אין, ובטחת על מצרים שיסייעו לך והרי היא משענת קנה רצוץ, ומדוע לא נתת את מה שנתחייבת לתת שנה בשנה, וחזקיהו חשב שרק פעם אחת עליו לשלם, ואם בטחת בכוח האלוקי, הרי חטאת לה' במה שהסרת את הבמות והמזבחות ומנעת מהעם להקריב בהם לה', ורק להנאתך עשית זאת כדי שיבואו כולם לירושלים, והאם תוכל להתחייב כלפי מלך אשור לעמוד בהצעה שיציע לפניך שיציע לפניך שייתן לך אלפים סוסים ונראה את תוכל ליתן עליהם אלפים רוכבים, ורמז לו בזה שלא יימצאו בכל יהודה אלפים רוכבים, ואיך העזת למרוד, והרי ה' שלחני לעלות על הארץ הזאת להשחיתה."
          },
          {
            "hint": "",
            "question": "15. מדוע ביקשו שליחי חזקיהו מרבשקה שידבר בארמית ולא יהודית?",
            "answer": "כדי שלא ימס את לב העם, ויש לשאול הכיצד לא הבינו השליחים שזאת אכן הייתה כוונתו של רבשקה בדברו יהודית להמס לבב העם? כי חשבו שבהיותו יהודי מומר אם ידבר יהודית יכירו כולם שהוא יהודי, וזה עלול להזיק לו, ועוד חשבו שעיקר בואו כדי שחזקיהו יחזור ויעלה לו מס, ורבשקה ענה ברוב גאווה שלכן הוא מדבר יהודית שיבינו העם כי הם עלולים לבוא במצור ובמצוק עד שיוכרחו לאכול את צואתם ולשתות את מימי רגליהם, ואל יבטחו בחזקיהו שלא יוכל להושיע אתכם לא בכוח אנושי ולא בכוח אלוקי, ולכן מוטב שתשמעו לדברי מלך אשור ולצאת אליו וליהנות מחיים טובים, ואל תשמעו אל דברי חזקיהו שבוודאי יפחיד אתכם שאם תמסרו עצמכם למלך אשור ייקח כספיכם ודירותיכם ושדותיכם וכרמיכם, שאם תעשו שלום אניח לכם כאן בכל טוב, ע\"מ שאקח אתכם אל ארץ טובה כמו ארצכם כי לא לעולם תשבו עליה."
          },
          {
            "hint": "",
            "question": "16. מדוע קרעו בגדיהם שליחי חזקיהו?",
            "answer": "כל עוד נזהר רבשקה מלדבר דברי חירוף וגידוף כדי להסתיר מחשבתו הרעה, לא קרעו בגדיהם, וכשהחל לגדף ולחרף, ולדמות אלוקינו לאלילי העמים והבליהם שלא עמדו מול מלך אשור כך גם הקב\"ה כביכול לא יוכל לעמוד מולו, כמו שלא עמד בשעה שכבש את שומרון והגלה את עשרת השבטים, ואז קרעו בגדיהם, ולא ענו אותו דבר כי כך ציוום המלך חזקיהו להחריש, ולמדו מכאן במו\"ק דף כ\"ו שהשומע ברכת השם חייב לקרוע קרע שאינו מתאחה."
          },
          {
            "hint": "",
            "question": "17. מה ההבדל הגדולה בהתנהגות שבין ישראל לאומות העולם?",
            "answer": "איתיא בחולין דף פ\"ט שישראל אפילו בשעה שהקב\"ה משפיע להם גדולה הם ממעטים את עצמם כמו שמצינו באברהם אבינו שאמר אנוכי אפר ואפר וכן משה ואהרון שאמרו ונחנו מה, ודוד שאמר ואנוכי תולעת ולא איש, אבל אומות העולם אינם כן, נמרוד קיבל גדולה מהקב\"ה ומרד בו, וסנחריב זלזל בה' בהשוותו לאלילים ולפסילים שהם תוהו ואין בהם ממש, ופרעה אמר מי ה'."
          },
          {
            "hint": "",
            "question": "18. מה קרה עם שבנא וסיעתו?",
            "answer": "איתא בסנהדרין דף כ\"ו ששבנא וסיעתו מרדו, ושבנא כתב פתק וקשרו לחץ וירה למחנה אשור, והיה כתוב עליו ששבנא וסיעתו השלימו, וחזקיהו וסיעתו לא השלימו, וכשיצא עם סיעתו ללכת לסנחריב בא גבריאל המלאך וסגר דלתות העיר בפני סיעתו, וכשבא שבנא אל סנחריב אמרו לו היכן סיעתך, ואמר להם חזרו לירושלים, נקבוהו בעקביו ותלוהו בזנבי הסוסים והיו מגררים אותו על הקוצים ועל הברקנים."
          }
        ]
      },
      "יט": {
        "": [
          {
            "hint": "",
            "question": "1. מה עושה חזקיהו כששומע את דברי שליחיו?",
            "answer": "ויהי כשמוע המלך חזקיהו את דברי שליחיו וראם קרועי בגדים, קרע אף הוא את בגדיו ונתכסה בשק ובא אל בית ה' להתפלל, ומכאן שחייבים לקרוע ולהתאבל על שמועה רעה, ובפרט על חילול ה' ולהתפלל ולהצטער בצער הציבור, וישלח את אליקים ושבנא וזקני הכהנים כשהם מתכסים בשקים אל ישעיה הנביא לשמוע מפיו את דבר ה'."
          },
          {
            "hint": "",
            "question": "2. מה אומרים שליחי חזקיהו המלך לישעיהו הנביא?",
            "answer": "כה אמר חזקיהו יום צרה תוכחה ונאצה היום הזה, היינו דברי רבשקה, ובאנו לצרה שאי אפשר לצאת ממנה בלי תשועת השם יתברך, ולכן מצפים לתפילת הנביא, כי באו בנים עד משבר וכוח אין ללדה, שלא רצה להילחם ברבשקה וגם לא רצה להיכנע לו מתוך ביטחונו בהקב\"ה."
          },
          {
            "hint": "",
            "question": "3. מה משיב ישעיהו?",
            "answer": "כה תאמרון לאדוניכם, כה אמר ה' אל תירא מפני הדברים אשר שמעת, אשר גידפו נערי מלך אשור אותי, אין זה מורה על ניצחונם, הנני נותן בו רוח היינו רעיון לילך מכאן, ושמע שמועה ושב לארצו, ישמע על תרהקה מלך כוש שיצא להילחם איתו ויצטרך סנחריב להילחם בו, ויוסר המצור לזמן, ולבסוף יצטרך סנחריב לשוב לארצו וליפול שם בחרב בניו."
          },
          {
            "hint": "",
            "question": "4. מה דורש סנחריב מחזקיהו כאשר נאלץ לשוב ולהילחם בתרהקה?",
            "answer": "חזר על עיקרי דברי רבשקה, ופנה אל המלך לבד, ודרש שיעלה לו מס לכל הפחות, ואל יישאך אלוקיך אשר אתה בוטח בו לאמור לו תינתן ירושלים ביד אשור, והזכיר את ניצחונותיו, והערים החשובות שכבשו אבותיו לבל יחשוב חזקיהו שיוכל להינצל ממנו, וייקח חזקיהו את האיגרות ששלח סנחריב ויקראם ויעל בית ה' ויתפלל."
          },
          {
            "hint": "",
            "question": "5. מה מתפלל חזקיהו בתפילתו אל ה'?",
            "answer": "ויאמר ה' אלוקי ישראל יושב הכרובים אתה הוא האלוקים לבדך לכל ממלכות הארץ אתה עשית את השמים ואת הארץ, ולא כמו שחירף וגידף סנחריב, והטה אוזנך ושמע פקח ה' עיניך וראה ושמע ועיקר תפילתו הייתה לכבוד שמים להינקם מסנחריב על חירופיו וגידופיו, אומנם נכון שהחריב מלך אשור את הגויים אבל רק מפני שעבדו לאלילים שהם מעשה ידי אדם עץ ואבן ולכן הצליחו ושרפום, ועתה ה' אלוקינו הושיענו נא מידו וידעו כל ממלכות הארץ כי אתה ה' אלוקים לבדך."
          },
          {
            "hint": "",
            "question": "6. מה משיב ה' לחזקיהו דרך ישעיהו הנביא?",
            "answer": "כה אמר ה' אלוקי ישראל אשר התפללת אלי, וכיוון שהתפללת אליו לשם שמים ולכבוד שמו המנואץ ע\"י סנחריב ועבדיו, נשמעה תפילתך ונתקבלה, וזה הדבר אשר דיבר ה' עליו ירושלים לועגת לך סנחריב, אתה חשבת להבהיל את ישראל בדברי הזדון שלך, וקרא למלכות יהודה בתולת בת ציון, כשם שהבתולה מיוחדת לארוסה, כך מיוחדת ציון להקב\"ה, וכנגד מה שחירפת וגידפת ועל מי הרימות קול, חוצפתך הגדולה הייתה כלפי שמיא, כי המחרף עושה שלושה דברים רעים בחירופו - האחד הדברים הרעים בעצמם, השני שאומר אותם דברים בקולות וברקים והשלישי בתנועות פניו בידיו וברגליו, וסנחריב בגאוותו חשב שבידו לנצח את קדושי ישראל, ותיאר את ביהמ\"ק כאילו היה מוקף הרים גדולים ועליהם יער גדול של עצי ארזים וברושים, וסנחריב התפאר שברוב רכבו עלה מרום לכרות קומת ארזיו ומבחר ברושיו, ומחריב מקורות מים בכפות רגלי חיילי, ופונה לסנחריב ואומר, הלא שמעת למרחוק מה שפעלתי מימי קדם, אילו שמעת דברי הנביאים היית יודע שזה שאתה מתפאר שבכוחך באת, באמת אני עשיתי זאת, שתהפוך ערים נושבות לגלי שממה, ויושבי הערים ההם עשיתי אותם קצרי יד להילחם בך ויודע אני גם שבתך צאתך ובואך וגם את התרגזך עלי והחירופים שהשמעת, ידעתי, ותיענש על כך, ושמתי חחי באפך הוא הברזל - שמעלים הדג מן המים ומתגי בשפתיך הוא הברזל ששמים בפי הבהמה להנהיגה, והשיבותיך בדרך אשר באת שתהיה כבהמה ודג, שמוליכים אותם שלא ברצונם."
          },
          {
            "hint": "",
            "question": "7. מה האות וההבטחה לחזקיהו על התשועה?",
            "answer": "הנביא מבטיח שהאות על התשועה תהיה לאות להבטחה אחרת לעתיד, שאע\"פ שסנחריב החריב הארץ תאכלו השנה ספיח היינו צמחים, ובשנה השנית סחיש היינו גדועי אילנות שיצמח ובשנה השלישית זרעו וקצרו ונטעו כרמים ואכלו פרים, שלא תפחדו עוד לצאת השדה מפחד האויב, כי מירושלים תצא שארית ופליטה מהר ציון קנאת ה' צבאות תעשה זאת על שחירף את שם השם."
          },
          {
            "hint": "",
            "question": "8. כל התולה בזכות עצמו והתולה בזכות אחרים?",
            "answer": "איתא בברכות דף י', כל התולה בזכות עצמו תולין לו בזכות אחרים, וכל התולה בזכות אחרים תולין לו בזכות עצמו, משה תלה בזכות אחרים, שאמר זכור לאברהם ליצחק ולישראל עבדיך, תלו לו בזכות עצמו, שנאמר ויאמר להשמידם לולי משה בחירו עמד בפרץ לפניו להשיב חמתו מהשחית, חזקיהו תלה בזכות עצמו דכתיב זכור נא אשר התהלכתי לפניך, תלו לו בזכות אחרים, שנאמר וגנותי על העיר הזאת להושיעה למעני ולמען דוד עבדי."
          },
          {
            "hint": "",
            "question": "9. מה ארע בלילה ההוא?",
            "answer": " ויצא מלאך ה' ויך במחנה אשור מאה שמונים וחמישה אלף וישכימו בבוקר והנה כולם פגרים מתים, ואמרו חז\"ל ליל פסח היה, ועוד אמרו שלפני מפלתו של סנחריב חלה חזקיהו וביום השלישי לחוליו שעלה בית ה' הייתה מפלת סנחריב, ואז אמרו ישראל שירה, ועד שחזקיהו וסיעתו אוכלים פסחיהן בירושלים כבר הקדים הקב\"ה בלילה ההוא."
          },
          {
            "hint": "",
            "question": "10. כמה נשתייר ממחנה אשור?",
            "answer": "י\"א סנחריב ובניו, סנחריב כדי שיודיע פלא מפלתו, ובניו כדי שיהרגוהו וכדי שיצאו מהם שמעיה ואבטליון, וי\"א עשרה."
          },
          {
            "hint": "",
            "question": "11. היכן הרגו את סנחריב?",
            "answer": "ויהי הוא משתחווה בית נסרך אלוהיו ובניו אדרמלך ושראצר היכוהו בחרב וברחו אל ארץ אררט, ובנו אסר אדין מלך תחתיו."
          }
        ]
      },
      "כ": {
        "": [
          {
            "hint": "",
            "question": "1. מדוע חלה חזקיהו המלך?",
            "answer": "מחלתו לא הייתה טבעית אלא בהשגחת השם לפי שלא נשא אישה ולא קיים מצוות פו\"ר וכדי שלא ייפסק זרע בית דוד ולא יישאר יושב על כיסא דוד הוכה במכאוב כדי שיתקן דרכו וישא אישה, ואיתא בברכות דף י' שעשה הקב\"ה פשרה בין חזקיהו לישעיהו הצדיקים, שחזקיהו אמר יבוא ישעיה אצלי שחש על כבוד מלכותו שכן מצינו באליהו שהלך אל אחאב, וישעיהו אמר יבוא חזקיהו אצלי שחש על כבוד נבואתו שכן מצינו ביהורם שהלך אל אלישע, מה עשה הקב\"ה הביא ייסורין על חזקיהו ואמר לישעיהו לך לבקר את החולה, וילך אליו ויאמר כה אמר ה' צו לביתך כי מת אתה לא תחיה, מת לעוה\"ז ולא תחיה לעוה\"ב, אמר לו ולמה כל זה, אמר לו משום שלא עסקת בפו\"ר אמר לו מפני שראיתי ברוח הקודש שיוצאים ממני בנים שאינם הגונים, אמר לו בהדי כבשנא דרחמנא למה לך, היינו למה אתה צריך להתעסק בנסתרות של הקב\"ה היה עליך לעסוק בפו\"ר, ורואים שלמרות שהייתה כוונת חזקיהו לשם שמים הקב\"ה לא הסכים לכך, כדי שלא ייפסק זרע בית דוד, כמו שהבטיח השם שלא יכרת איש מעל כיסא ישראל."
          },
          {
            "hint": "",
            "question": "2. מה עונה חזקיהו?",
            "answer": "תן לי את בתך אפשר שיגרמו זכויות שלי ושלך ויצאו בנים טובים, אמר לו כבר נגזרה עליך גזירה, אמר לו בן אמוץ כלה נבואתך וצא, כך מקובלני מבית אבי אבא אפילו חרב מונחת על צווארו של אדם אל ימנע עצמו מן הרחמים, מיד ויסב חזקיהו פניו אל הקיר ויתפלל אל ה' מקירות לבו והתנצל על מה שלא עסק בפו\"ר הרי הטוב והישר בעיניך עשיתי, וטוב יותר שלא ייוולד מנשה, לכן סבר חזקיהו שראוי הוא לסליחה ועם זה נתחרט ובכה בכי גדול."
          },
          {
            "hint": "",
            "question": "3. מה מצווה ה' את ישעיהו לומר לחזקיהו?",
            "answer": "שוב ואמרת אל חזקיהו נגיד עמי כה אמר ה' אלוקי דוד אביך שנשבע לו ה' שתתקיים מלכותו לעולם, שמעתי את תפילתך ראיתי את דמעתך וחפץ אני לרפאך בדרך נס, שמחלתו הגיעה לידי סכנה עד שבדרך הטבע אין תקווה לרפאותו, ומיד ביום השלישי יעלה בית ה' חזק ובריא ולמרות שייוולד מנשה שיהיה רשע וגם בנו אמון יהא כמותו, אולם יצא ממנו יאשיהו שהכל כדאי עבורו יצא פרי טוב מעצים רעים."
          },
          {
            "hint": "",
            "question": "4. מהם עשר דמעות הנשמעות?",
            "answer": "כתב במעם לועז בשם המדרש עשר דמעות נשמעות - דמעות עניים, דמעות עשוקים, דמעות שכיר על שכרו, דמעות בעלי תשובה, דמעות צדיק בתפילתו, דמעות יתום ואלמנה, דמעות עבד ואמה, דמעת נדחק משעבוד מלכויות, דמעות החולה על מיטתו, דמעת נחשד בדבר ולא עשאו."
          },
          {
            "hint": "",
            "question": "5. כמה שנים הוסיפו לחזקיהו?",
            "answer": "כתוב שהוסיפו לו חמש עשרה שנה כדי שיוכל לישא אישה ויוליד בן שיהיה בן י\"ב שנה אחריו, שיוכל למלוך במקומו, והבטיחו ה' להצילו מכף מלך אשור, שהיו לו שתי פורענויות, המחלה שלו והמצור של סנחריב, והבטיחו ה' שיינצל משניהם."
          },
          {
            "hint": "",
            "question": "6. מדוע ציווה ישעיה שייקחו דבלת תאנים?",
            "answer": "כדי לרפא השחין שהיה לו לחזקיהו מלבד מחלתו, ועיקר מחלתו המסוכנת נרפאה בדרך נס, והדבלה באה להקל מעליו צער השחין, ומכאן ראייה שהתפילות מבטלות גם הנגזר ע\"פ המזל."
          },
          {
            "hint": "",
            "question": "7. חזקיהו לא הסתפק בריפוי השחין ומה ביקש עוד מישעיהו?",
            "answer": "שייתן לו אות שה' ירפאהו ממחלתו ולא הסתפק בריפוי השחין וביום השלישי יעלה בית ה', ושאל הנביא את חזקיהו באיזה אות יבחר, האם ילך הצל לפנים עשר מעלות או שישוב עשר מעלות אחורנית, ובחר שינטה הצל עשר מעלות אחורנית, ואמרו חז\"ל בסנהדרין צ\"ו אותו היום שמת אחז שתי שעות היה שנתקצר היום בעשר שעות, וכשחלה חזקיהו ונתרפא החזיר הקב\"ה אותן עשר שעות, והטעם שנתקצר היום בימי אחז לשתי שעות בלבד, כדי שלא יהא נספד כראוי."
          },
          {
            "hint": "",
            "question": "8. מדוע שלח מלך אשור ובבל מנחה אל חזקיהו?",
            "answer": "כתוב בפסוק כי בראדך בלאדן מלך אשור ובבל שהייתה נתונה בידו, שמע כי חלה חזקיהו ונתרפא, שלח ספרים ומנחה, ודרש על המופת ששב הצל עשר מעלות אחורנית, ונראה שמלך זה שנא את סנחריב לכן היה בקשר טוב עם חזקיהו שגם הוא שנא את סנחריב וזרעו, וחזקיהו נתרצה בידידות זאת."
          },
          {
            "hint": "",
            "question": "9. מי היה הסופר של בלאדן שכתב את האיגרת?",
            "answer": "נבוכדנצר היה הסופר של בלאדן, וכתב שלום לקל הגדול, שלום לירושלים שלום למלך חזקיהו, אמרו שיהא השליח וכשרץ ארבע פסיעות בא גבריאל ועיכב בעדו, ואמר ר' יוחנן אלמלא בא גבריאל והעמידו לא היה תקווה לשונאיהם של ישראל, שאז היה שכרו מרובה והיה לו רשות לאבד שאריתנו - שם בסנהדרין."
          },
          {
            "hint": "",
            "question": "10. מה עשה חזקיהו לכבוד האורחים ששלח מלך אשור?",
            "answer": "הראה להם את בית נכותו, הוא בית גנזיו, את הכסף ואת הזהב ואת הבשמים ואת שמן הטוב שהוא שמן אפרסמון הנמצא רק ביריחו, ועצו כעץ הגפן והעיר יריחו נקראת ע\"ש ריחו, והקב\"ה ראה במעשה זה של חזקיהו עוון ואשמה על שנתגאה בהצלחותיו, והראה להם את בית גנזיו, לפי שהם באו לדרוש אודות הנס הגדול, והיה ראוי שחזקיהו יספר להם מעשי ה'."
          },
          {
            "hint": "",
            "question": "11. שלושה בדקן הקב\"ה ומצאן עביט של מים עכורים?",
            "answer": "קין, חזקיהו, ובלעם, קין, לא ידעתי השומר אחי אנוכי (בראשית ד', ט') היה לו לומר ריבונו של עולם הלא כל הנסתרות גלויות לך, כדאיתא בתנחומא, בלעם, שאמר לו המקום מי היה האנשים האלה עימך (במדבר כ\"ב, ט') היה לו לומר ה' אלוקים אתה ידעת כמו שנאמר ביחזקאל (ל\"ז, ג') והוא השיב בגאווה בלק בן ציפור מלך מואב שלח אלי, הרבה מבקשים יש לי, חזקיהו, היה לו להשיב לישעיהו אתה נביאו של מקום ואתה שואל אלי, התחיל חזקיהו מתגאה ואמר מארץ רחוקה באו אלי, לכן נענש ועל ששמח עליהם והאכילם על שולחנו."
          },
          {
            "hint": "",
            "question": "12. במה נענש חזקיהו?",
            "answer": "ויאמר ישעיהו אל חזקיהו שמע דבר ה' הנה ימים באים ונשא כל אשר בביתך ואשר אצרו אבותיך עד היום הזה בבלה, לא ייוותר דבר אמר ה', ומבניך אשר יצאו ממך אשר תוליד עתידים להילקח כסריסים בהיכל מלך בבל, וזוהי נבואה על חורבן הבית וגלות יהודה ובנימין, וזה היה עונשו על שגבה לבו - דה\"י."
          },
          {
            "hint": "",
            "question": "13. מדוע אומר חזקיהו אל ישעיהו טוב דבר ה' אשר דיברת?",
            "answer": "כי אין הקב\"ה מייחד שמו על הרעה, ואם כן רואה אני בנבואה זו דבר טוב, ששלום ואמת יהיה בימי שלא אראה ברע, ועכשיו שנגזר הדין טוב לאחוז בעמוד השלום ועמוד האמת, וקיימלן שאם נביא מתנבא לטובה אינה חוזרת, לא כן לרעה שמועילה תשובה, וקיווה שבניו ייקחו מוסר."
          },
          {
            "hint": "",
            "question": "14. אפילו עשה כולה בטהרת הקודש לא יצא ידי טהרת הקודש - לבאר?",
            "answer": "אפילו אדם שאין לו עוונות, הרי עלול להתגאות וזהו הגדול שבעוונות."
          },
          {
            "hint": "",
            "question": "15. וכבוד עשו לחזקיהו המלך במותו?",
            "answer": "ודרשו זח\"ל ב\"ק דף ט\"ז שהושיבו ישיבה על קברו, כיוון שהרביץ תורה ברבים וישב בישיבה עם התלמידים עשו לו הכבוד הזה שיישאר זכר לפעולותיו שלא ייבש המעיין ולא יקצץ האילן, וכתבו התוס' שלא על קברו ממש אל בריחוק ד' אמות מן הקבר שלא יהא בזה משום לועג לרש."
          },
          {
            "hint": "",
            "question": "16. מדוע לא זכה חזקיהו להיות משיח?",
            "answer": "ראוי היה חזקיהו להיות משיח ולהציל גם את עשרת השבטים מאבדון אלא שקטרגה מידת הדין על שלא אמר שירה, מיד פתחה הארץ ואמרה שירה, שנאמר מכנף הארץ זמירות שמענו, שחזקיהו התפלל שידעו כולם כי ה' הוא האלוקים לבדו, ובזה זכה רק לאחר מפלת סנחריב ומותו ע\"י בניו, כשבאו מלכי אשור ובבל לחזקיהו שהכירו בה', והקטרוג היה שלא הקדים לספר מעשה הנס, אלא הראה את כבודו."
          }
        ]
      },
      "כא": {
        "": [
          {
            "hint": "",
            "question": "1. בן כמה היה מנשה במולכו?",
            "answer": "בן שתים עשרה וחמישים ושתים שנה מלך בירושלים, ושם אימו חפצי בה שהייתה בתו של ישעיהו, ונקראת כך שחזקיהו לא רצה לישא אישה שהיה חושש מבנים לא הגונים, אבל את ביתו של ישעיהו חפץ בה ונשאה, בתקווה שזכותו וזכות ישעיהו יעמדו להם להוליד בנים הגונים, ולכן קראה חפצי בה."
          },
          {
            "hint": "",
            "question": "2. כיצד הנהיג מנשה את המלוכה?",
            "answer": "ויעש הרע בעיני ה', וכל כך השחית עד שלא פשע כפושעי ישראל אלא כגויים עצמם אע\"פ שאביו הצדיק חזקיהו הסיר את הבמות וכל מיני ע\"ז מן הארץ, מנשה ירד שלב אחר שלב בתחילה עשה הרע בעיני ה', הוא עצמו חטא, ואח\"כ ויבן את הבמות אשר איבד אביו חזקיהו כדי להחטיא את הרבים, אע\"פ שרובם היו לשמים, אבל אסור היה להקריב עליהם כיוון שבית המקדש היה קיים, ואח\"כ הוסיף להרע ויבן מזבחות לבעל ויעש אשרה כאשר עשה אחאב והשתחווה לכל צבא השמים ועבד אותם כי חשבם לאלוהות, ונקרא מנשה שנשה יה, והשכיח את שם ה' מישראל."
          },
          {
            "hint": "",
            "question": "3. כיצד ייתכן שחזקיהו לימד תורה לכל ישראל ולבנו מנשה לא לימד?",
            "answer": "איתא במדרש הגדול פרשת עקב, כל תלמיד שלימדו וכל עמל שעמל לו לא הועיל בו, ומי הועיל בו, ייסורים שנאמר וידבר ה' אל מנשה ועל עמו לא הקשיבו, ויבא עליהם את שרי הצבא, וכהצר לו חלה את פני ה' ויכנע מלפני ה' - דהי\"ב ל\"ג, י\"ב."
          },
          {
            "hint": "",
            "question": "4. במה הוסיף לחטוא מנשה?",
            "answer": "התחיל לעשות כתועבות הכנענים החמורים, היינו שריפת בנו באש, ועונן וניחש ועשה אוב וידעוני, וכל זה עשה כדי להכעיס את ה', ודאג לסלק את השכינה מבית המקדש כשהעמיד שם אשרה נסתלקה השכינה, והיה זה מעשה חמור ביותר כי ה' הבטיח לדוד כי כל זמן שישמרו צאצאיו את התורה לא ילכו בגלות, והשכינה תשרה שם."
          },
          {
            "hint": "",
            "question": "5. איזה דור היה מתוקן ורועהו מעוות?",
            "answer": "זהו דורו של מנשה, דור מעוות ורועה מתוקן, זהו דורו של שמואל, דור מעוות ורועה מעוות זה דורו של צדקיהו, דור מתוקן ורועה מתוקן זה דורו של משה."
          },
          {
            "hint": "",
            "question": "6. במה חטא מנשה יותר מאחז?",
            "answer": "איתא בסנהדרין דף ק\"ג שמנשה חטא והחטיא יותר מאחז, אחז חתם התורה, ומנשה קדר האזכרות, ואחז לא עשה להכעיס, רק רצה לפרוק עול, אבל מנשה עשה להכעיס, ולכן אמרו שאחז היה מתבייש מפני ישעיהו אבל מנשה הרג את ישעיהו, ועוד שאחז לא הטעה את ישראל, שלא הלכו בדרכיו, לא כן מנשה."
          },
          {
            "hint": "",
            "question": "7. מדוע גלתה יהודה למרות שמנשה עשה תשובה?",
            "answer": "יען אשר עשו הרע בעיני ה' ולא עשו תשובה, ועוד שגלגל עליהם הקב\"ה מעשי אבותיהם כיוון שהיו אוחזים מעשיהם בידיהם, ומאז שיצאו ממצרים התחילו להכעיסני, וגם דם נקי שפך מנשה הרבה מאוד עד אשר מילא את ירושלים מפה לפה, שהרג את ישעיהו שהיה שקול כמשה, והטעם שנקראת הריגת ישעיהו מפה לפה, שהיה ישעיהו מדבר אל ישראל ומחזירם בתשובה ובזה היה מחטיא תא הרבים וזה גרוע משפיכות דמים וזהו שנאמר וגם דם נקי, דם ישעיהו שפך מנשה ובזה נחשב כשופך דמים הרבה שהיה ישעיהו מדבר פה אל פה אל יושבי ירושלים, וי\"א שמנשה שב מע\"ז ולא שב מהרציחה."
          },
          {
            "hint": "",
            "question": "8. מה הייתה תפילת מנשה בתשובתו?",
            "answer": "אליך ה' הגדול הגיבור והנורא אלוקי אבותינו אברהם יצחק ויעקב וזרעו הצדיקים עבדיך אקרא ונפשי אליך אשא, כי אתה ה' לבדך, אתה עשית את השמים שמי השמים וכל צבאם במאמרך, ומבראשיתך בריאת הארץ וכל אשר עליה הימים וכל אשר בהם כרצונך, אתה שמת חול גבול לים, וגם סכרת מעיינות תהום רבה בחותם ימינך, וכל יושבי תבל רגזו וחלו משם קדשך ותפארתך, ההרים רעשו מפניך והגבעות התמוגגו מגערותיך, ועתה ה' אלוקים אם כי רב הוא ואדיר כוחך וחילך לא יחילו החוטאים זעמך וקצפך כי קל קנוא ונוקם אתה ובעל חמה לצריך ונוטר חרון אף לאויביך, הלא עם כל זה נפלאו מאוד ועצמו מספר רחמיך וחסדיך, ואתה קל עליון הטוב לקוויך וארך אפיים ומלא רחמים לחוסים בישועתך, הרבית המחילה בקדושת שמך, וגדרת ויעדת הסליחה והכפרה לכל השבים לטוב להם ולנפשם כל הימים, לכך אם כן ה' אלוקינו הצדקה והרחמים, כי לא ציווית שישובו בתשובה לפניך אברהם יצחק ויעקב עבדיך שהיו מעולם ועד עולם אוהבי שמך ושומרי פיקודיך, אך לנו בלבד בנים שובבים כמונו תקנת שישובו אליך ויתפללו על אשמתם ויתחננו על מעלם לפניך, אמנם אני חטאתי זדתי והרשעתי והקשיתי עורף ולא שמרתי מצוותיך כחול ימים רבו פשעי נגדך, אמרתי לא אראה קה בארץ החיים ולא אעלה עוד עיני למרום כי עינו בכבל רגלי, לכדוני בחוחים ויאסרוני בנחושתיים, ברזל באה נפשי, כפוף כאגמון ראשי עד כי לא אוכל להביט אל מכון שבתך השמימה כי מרו מריתי, קצרה רוחי בקרבי על כל פשעי כמשא כבד גברו עלי עוונותי, רבות הן אנחותי ולבי דווי, ובפרט כי העברתי באש בני, עוננתי נחשתי, כישפתי, עשיתי אוב וידעוני, דם נקי במאוד שפכתי וגם מילאתי ירושלים מפה לפה ממנו, שמתי פסל בבית הגדול והנורא שהוא משכן כבודך, השתחוויתי לכל צבא השמים ובניתי מזבח לבעלים ולאשרות, והרביתי לעשות הרע בעיניך מלכי ואלוקי, שלא לתיאבון כי אם להכעיסך בפרט נתכוונתי, גם ידעתי ה' ידעתי עוותתי, מעי חמרמרו בבטני, נשפך לארץ כבדי על גודל סכלותי, והנה נהפך עתה לבי בקרבי לעזוב דרכי ומעשי המקולקלים ולשוב אליך ה' בכל כוחי ואוני, ועל כן בברכיים כורעות ובלב נשבר ונדכה אשפוך את רוחי ואתפלל לפני כיסא כבודך באימה וביראה וברתת ובזיע, שתרחמני ותרבה לסלוח ולמחול לי על כל עוונותי, ואל נא תזכור לי ה' אלוקים את פשעי שבזדון עשיתי מיום היותי על אדמתי להוריד אותי ואת נפשי בשאול תחתית ולדון את נשמתי לעד בחימה עזה לחרפות ולדיראון עולם, בדינה של גיהנום, כי אתה ה' אלוקי צדיק וישר אתה ומלא רחמים וידך פשוטה וימינך פתוחה לקבל שבים, הראיני נא ה' גודל חסדך וישעך תתן לי אע\"פ שאיני כדאי ואיני ראוי שתרחם עלי כלל אללי לי וכרב רחמיך מחה פשעי, הרב כבסני מכל עוונותי ומחטאותי ואזמרה לך בעודי."
          },
          {
            "hint": "",
            "question": "9. מי מלך אחר מנשה?",
            "answer": "וישכב מנשה עם אבותיו וייקבר בגן ביתו וימלוך אמון בנו תחתיו ולא האריך ימים על מלכותו כי עשה הרע בעיני ה' כאשר עשה מנשה אביו, וילך בכל הדרך אשר הלך אביו ויעבוד את הגילולים אשר עבד אביו וישתחו להם, והיה דומה לאביו בפשעיו, אבל לא בתשובתו, ואע\"פ כן זכה ויצא ממנו יאשיהו."
          },
          {
            "hint": "",
            "question": "10. מה ארע לאמון בסופו?",
            "answer": "ויקשרו עליו עבדיו וימיתוהו בביתו, וכיוון שהיה אהוב על העם, הרגו העם את הורגיו וימליכו עם הארץ את יאשיהו בנו תחתיו, וייקבר אמון אצל אביו מנשה ולא אצל מלכי דוד, כיוון שלא הלך בדרכיהם."
          }
        ]
      },
      "כב": {
        "": [
          {
            "hint": "",
            "question": "1. מי הם הארבעה שנקראו שמם עד שלא נולדו?",
            "answer": "יצחק, ישמעאל, שלמה ויאשיהו."
          },
          {
            "hint": "",
            "question": "2. בן כמה היה יאשיהו במולכו?",
            "answer": "בן שמונה שנים היה במלכו, ושלושים ואחד שנה מלך בירושלים, ויעש הישר בעיני ה', וילך בכל דרך דוד אביו ולא סר ימין ושמאל, מילדותו עשה הישר בעיני ה', וילך בכל דרכי דוד אביו, ונקרא דוד אביו כיוון שהלך בדרכיו."
          },
          {
            "hint": "",
            "question": "3. מדוע שלח יאשיהו את שפן הסופר בית ה'?",
            "answer": "י\"א ששלח את שפן הסופר שיתם את הכסף, היינו שיוציא מן הארון עד תום, לפי שהיה הכסף נתון בארון כמו שנעשה בימי יהואש המלך, וימנו את הכסף אשר אספו שומרי הסף, שומרי כלי בית המקדש, הם הגזברים האמרכלים, וידעו כמה סכום מנינו וזו הייתה הכוונה באומרו לו ויתם את הכסף."
          },
          {
            "hint": "",
            "question": "4. ומה עשו עם כל הכסף?",
            "answer": "וייתנהו על יד עושי המלאכה המופקדים בבית ה' לחזק בדק הבית ועברו כבר מאתיים ועשרים וארבע שנים מאז שיואש חיזק את בדק הבית, והיה צורך לשוב ולחזקו, ונתנו הכסף לחרשים הם כורתי העצים לפי הצורה המבוקשת, ולבונים שבונים העצים בקירות הבית, ולגודרים הם הבונים קירות האבנים."
          },
          {
            "hint": "",
            "question": "5. כי באמונה הם עושים - להסביר?",
            "answer": "הכתוב מעיד שהממונים שהם הכהן הגדול וסופר המלך הממונים על הנהגת בית ה' היו עושים חשבון הכסף הנתון על ידם באמונה, ואמרו חז\"ל שאין מחשבים בצדקה עם גבאי צדקה, ולא בהקדש עם הגזברים לומר היכן נתתם מעות שגביתם, מכל מקום כדי שיהיו נקיים מה' ומישראל טוב להם ליתן חשבון, וכל זה בגבאי כשר, אבל מי שאינו כשר או שנתמנה באלימות ובחוזקה צריך ליתן דין וחשבון, וכל זה נלמד ממשה שהיה איש אמונה ונתמנה גזבר על המשכן והיה קורא לאחרים ומחשב עליהם שנאמר אלה פקודי המשכן."
          },
          {
            "hint": "",
            "question": "6. איזה ספר תורה מצא חלקיהו הכהן הגדול בבית ה'?",
            "answer": "כתבו המפרשים דלא ייתכן שלא היה להם ספר תורה ומצאוהו רק עכשיו, שהרי מצווה על המלך לכתוב לו ספר תורהו לקרוא בו כל חייו, ואסא ויהושפט וחזקיהו שהיו חסידי עליון איך נאמר שנעדר מהם ספר התורה, ואע\"פ שמנשה השכיח את התורה במשך נ\"ב שנה שמלך, הרי מנשה עשה תשובה ואיך ייתכן שלא ידרוש את ספר האלוקים, לכן פרשו דמיירי בספר התורה שכתב משה רבנו בעצמו, ולכן אחזו פחד ורעדה מפני קדושתו, אע\"פ שהיו ספרי תורה למאות ולאלפים, ומצאו את הספר גלול בפסוק יולך ה' אותך ואת מלכך - דברים כ\"ה, ל\"ג, לכן חרד המלך שראה בזה אות וסימן למה שיהיה, לכן שלח לדרוש בנביאים."
          },
          {
            "hint": "",
            "question": "7. מדוע קרע המלך את בגדיו?",
            "answer": "כיוון שנרמז לו מן השמים שאין לשקוד רק על תיקון החיצוני של בית המקדש אלא אף על תיקון המעשים והדרכים, כדברי ירמיהו אל תבטחו לכם על דברי השקר לאמור שהיכל ה' הוא היכל ה', רק היכל ה' המה, היינו הם עצמם בתיקון מעשיהם, כדכתיב היטיבו דרכיכם ומעללכם ואשכנה אתכם במקום הזה - ירמיהו ז', ולכן קרע בגדיו כדין השומע שמועה רעה."
          },
          {
            "hint": "",
            "question": "8. מי הם שמונת הנביאים שיצאו מרחב הזונה?",
            "answer": "איתא במגילה דף י\"ד שמונה נביאים יצאו מרחב הזונה, והם ברוך בן נריה שריה ומחסיה, ירמיה חלקיה חנמאל שלום וחולדה הנביאה, ובימי יאשיהו ניבאו שלושה נביאים ירמיהו צפניה וחולדה הנביאה, ירמיהו היה מנבא בשווקים, וצפניה בבתי כנסיות, וחולדה אצל הנשים."
          },
          {
            "hint": "",
            "question": "9. מדוע הלכו חלקיהו הכהן ואחיקם ועכבור ושפן אל חולדה הנביאה?",
            "answer": "לפי שירמיהו לא היה שם, והיא הייתה יושבת בירושלים, וצפניה י\"א שכבר מת, ותאמר אליהם כה אמר ה' אלוקי ישראל אמרו לאיש אשר שלח אתכם אלי ולא אמרה המלך לרמוז ליאשיהו שלא נכון מה שהיה סבור שיש בכוחה לגרוע מן הפורענות, כי כה אמר ה' הנני מביא רעה אל המקום הזה ועל יושביו תחת אשר עזבוני ויקטירו לאלוהים אחרים למען הכעיסני בכל מעשה ידיהם ונצתה חמתי במקום הזה ולא תכבה על אשר עזבוני לגמרי."
          },
          {
            "hint": "",
            "question": "10. מה ציוותה חולדה לאמור ליאשיהו המלך?",
            "answer": "כיוון ששמע לציווי התורה יפרע לו הקב\"ה מידה כנגד מידה, כה אמר ה' אלוקי ישראל יען אשר רך לבבך ותיכנע מפני ה' ולא מפחד הפורענות, ותקרע את בגדיך ותבכה לפני, לכן הנני אספך על אבותיך ונאספת אל קברותיך בשלום ולא תראינה עיניך בכל הרעה אשר אני מביא על המקום הזה, ואע\"פ שימות מחוץ לירושלים יביאוהו לירושלים וכבוד יעשו לו במותו."
          }
        ]
      },
      "כג": {
        "": [
          {
            "hint": "",
            "question": "1. מה עושה יאשיהו כאשר שומע את דברי הנבואה האלה?",
            "answer": "אע\"פ שהובטח לו שלא יראה את הרעה, חרד חרדה גדולה ושלח לאסוף אליו את כל זקני יהודה וירושלים הכהנים והנביאים וכל העם מקטן ועד גדול ויקרא באוזניהם את כל דברי ספר הברית הנמצא בבית ה' כדי שישובו בתשובה, והיינו התוכחה ופרשת ניצבים כדי לכרות עימם הברית."
          },
          {
            "hint": "",
            "question": "2. כיצד היה סדר כריתת הברית?",
            "answer": "בתחילה כרת עימם הברית על לימוד התורה ואח\"כ על קיום מצוותיה בכל לב ובכל נפש מאהבה ולא מיראה, ויעמוד העם בברית."
          },
          {
            "hint": "",
            "question": "3. מדוע גנז יאשיהו את ארון הברית?",
            "answer": "כיוון שידע מדברי חולדה הנביאה שעתיד הבית ליחרב, ציווה לגנוז הארון כדי שלא ייפול ביד האויבים, י\"א שנגנז במקומו וי\"א שנגנז בלשכת דיר העצים שבמקדש. ורבנו בחיי פרשת עקב כתב והטעם שגנז יאשיהו הארון יותר משאר כלי הקודש האחד מפני עילוי קדושתו, שאין לך מקודש ומעולה בכלים כמוהו, וכשם שהוא קדם לכולם במעשה כך הוא מקודש מכולם שהוא דוגמא לכסא הכבוד, ומעון לשכינה, והשכינה דבקה לעולם עם הארון, ולכן בבית שני שלא היה בו ארון, חסרה השראת השכינה."
          },
          {
            "hint": "",
            "question": "4. כיצד ביער יאשיהו כל מיני ע\"ז?",
            "answer": "התחיל מהכלים שבהיכל וציווה את הכה\"ג וכהני המשנה ואת שומרי הסף שהם גזברי הכלים השומרים את כלי בית ה', להוציא מהיכל ה' את כל הכלים העשויים לע\"ז ושרפו אותם מחוץ לעיר בשדמות קדרון, והוליכו את עפרם לבית אל, והשבית את הכמרים שמינו מלכי יהודה לאותה עבודה שהיו מקטרים בבמות והשיבם למוטב, וכן השבית המקטרים לבעל לשמש והירח ולכל צבא השמים, ושרף את כל כליהם, והוציא את האשרה שעשו מנשה ואמון בבית ה', ושרפה בנחל קדרון, והשליך את עפרה על קברי בני העם שהיו עובדים אותה בחייהם, כדי לבזותם, ונתץ את בית עובדיהם."
          },
          {
            "hint": "",
            "question": "5. מדוע הביא יאשהיו את כל הכהנים לירושלים?",
            "answer": "כדי להחזירם בתשובה מאחר והיו כמרים לע\"ז, ונתץ את כל הבמות שהיו בכל השערים, וכן את במת שער יהושע שר העיר שהייתה מצד שמאל הנכנס, והייתה הגדולה מכולם."
          },
          {
            "hint": "",
            "question": "6. מנין לכהנים ששימשו בבית חוניו שלא ישמשו במקדש בירושלים?",
            "answer": "למדו בסוף מסכת מנחות מן הכתוב כאן \"אך לא יעלו כהני הבמות אל מזבח ה' בירושלים, למרות ששבו בתשובה, ואכלו בקודשים כדין בעל מום."
          },
          {
            "hint": "",
            "question": "7. מהו התופת?",
            "answer": "המקום שהיו מעבירים שם בניהם למולך, ואמרו חז\"ל בילקוט שמעוני שנקרא תופת לפי שהיו מרקדים ומכים בתופים בשעת העבודה, כדי שלא ישמע האב צעקת בנו כשהיו מעבירים אותו באש, והמקום ההוא היה גיא השייך לאדם ששמו הינום, ויחד יאשיהו אותו מקום להשליך בו נבלות וכל טומאה."
          },
          {
            "hint": "",
            "question": "8. מהו וישבת את הסוסים?",
            "answer": "מלכי יהודה העמידו סוסים מיוחדים לעבודת השמש, שהיו רוכבים אנשים והולכים לקראתו ממבוא בית ה' אל לשכת נתן המלך הסריס, היינו אל הלשכה שנתן המלך למי שירצה להיות סריס ושר הפרורים, הם המגרשים, ושם היו משתחווים לשמש, ובזה עשו היפך כוונת התורה שהטעם שקודש הקודשים לצד מערב שלא יהיה כנגד השמש, ואת מרכבות השמש שהיו עם הסוסים שרף המלך באש."
          },
          {
            "hint": "",
            "question": "9. מדוע אסא וחזקיהו לא ביערו את הבמות שמימין להר המשחית?",
            "answer": "הר הזיתים נקרא הר המשחית על שם הע\"ז שעשו נשי שלמה ולא מיחה בהן, ואסא וחזקיהו היו מקריבים עליהן עולות להקב\"ה, ויאשיהו נתצם, כיוון שראה שלא הועילה כוונתם של המלכים הצדיקים להחזיר את העם למוטב ויבואו לביהמ\"ק ולכן לא הרסו את הבמות שלא עבדו בהם יותר לע\"ז, וזה גרם למכשול שחזרו לעבוד שם ע\"ז, לכן נתצם יאשיהו שלא יישאר מקום מוכן לפורענות."
          },
          {
            "hint": "",
            "question": "10. עד היכן ביער יאשיהו את הע\"ז?",
            "answer": "לא רק בארץ יהודה ביער הע\"ז, גם בבית אל שהייתה בממלכת ישראל, והלך לבית אל ונתץ שם המזבח של ירבעם, ואת העגל אשר בדן האויב הרס ולא חזרו ובנוהו, אבל כאן חזרו ובנוהו, וכשראה את הקברים בהר בית אל, ציווה לקחת העצמות מן הקברים ושרפם במקום האשרים והמצבות לביזיונם, לפי שהיו עובדי ע\"ז, רגילים לעשות בית קברות סמוך למזבח ובמות אליליהם ונתקיימה בזה נבואת איש האלוקים שהייתה שלוש מאות שנה קודם ליאשיהו, ואת קבר נביא השקר אשר התעה את איש האלוקים ובעבור כך נענש ואכלו הארי, וכיוון שנהג בו כבוד וקברו וגם ביקש שיקברוהו בסמוך לו, בזכות זה ניצל שלא שרפו את עצמותיו, וגם את הבמות שבערי שומרון הסיר יאשיהו."
          },
          {
            "hint": "",
            "question": "11. מדוע ציווה יאשיהו לעשות הפסח יותר משאר המצוות?",
            "answer": "אחר שטיהר הארץ היו יכולים לקיום הפסח, ואף שרובם היו טמאים מטיהור הארץ אמר שיכולים לעשות הפסח בטומאה, ועוד שהפסח נעשה כנגד תועבת מצרים לבטל את הע\"ז של מזל הטלה, ורצה לחגוג ברוב עם להראות שהע\"ז טעות גדולה, ומעיד הכתוב כי לא נעשה כפסח הזה בטהרה ובביעור ע\"ז ובהסרת הבמות עד עתה, והייתה התעוררות והתפעלות גדולה."
          },
          {
            "hint": "",
            "question": "12. באיזה מידה משבח הכתוב את המלך יאשיהו?",
            "answer": "כתוב כמוהו לא היה לפניו מלך אשר שב אל ה' בכל לבבו ובכל נפשו ובכל מאודו ככל תורת משה ואחריו לא קם כמוהו, בעוד חזקיהו העיד עליו הכתוב שבטח בה' ואחריו לא היה כמוהו, היינו במידת הביטחון, אבל יאשיהו היה גדול ממנו במידת התשובה, ואם לא חטא יאשיהו מדוע היה צריך לשוב בתשובה? איתא בגמרא שבת דף נ\"ו שכל דין שדן מגיל שמונה ועד י\"ח שנה החזיר להם לפי שקטן אינו יכול לדון, והחזיר משלו."
          },
          {
            "hint": "",
            "question": "13. מדוע לא שב ה' מחרון אפו הגדול על יהודה?",
            "answer": "הרי מנשה עשה תשובה בהכנעה רבה, ומדוע פקד ה' עוונו על בני שילשים, ובפרט שיאשיהו שב אל ה' בכל לבבו ובכל נפשו וטיהר את הארץ מע\"ז והיו כולם דבקים בה' אלוקיהם, ואמרו בגמרא בתענית דף כ\"ב שיאשיהו מת בעוון הדור ועליו קונן ירמיהו רוח אפינו משיח ה' נלכד בשחיתותם, ואע\"פ שהיו בעם צדיקים וישרים כמו שמעיד הכתוב, היו עדיין כאלה שעבדו ע\"ז בסתר, ולא הגיעו למדרגת תשובת שמואל שנאמר שם ויסירו בני ישראל את הבעלים והעשתרות ויעבדו את ה' לבדו - שמואל א' פרק ז' פסוק ד'."
          },
          {
            "hint": "",
            "question": "14. כיצד נאסף יאשיהו לפני בוא הרעה על יהודה?",
            "answer": "פרעה נכה מלך מצרים רצה להילחם בכרכמיש עם מלך אשור והיה צריך לעבור דרך ארץ ישראל, ויאשיהו התנגד שיעבור כי דרש את הפסוק בויקרא וכו' וחרב לא תעבור בארצכם - שאפילו חרב של שלום, ולא ידע שליצני הדור קבעו ע\"ז אחורי הדלת, ולא הועילו המלאכים ששלח פרעה נכו לאמור מה לי ולך מלך יהודה, וכי אויבים אנחנו זה לזה אינני הולך להילחם בך, ולא שמע יאשיהו אליו, ויצא להילחם בו, והתחפש ויבוא להילחם בבקעת מגידו ויורו היורים חיצים ויפגעו במלך יאשיהו, ויאמר המלך לעבדיו העבירוני ממרכבתי כי נפגעתי והחליתי מאוד וקשה לי לרכב בה, ויוליכוהו ירושלים וימת וייקבר בקברות אבותיו, וכל יהודה וירושלים מתאבלים על יאשיהו."
          },
          {
            "hint": "",
            "question": "15. מי מלך אחר יאשיהו ומדוע משחוהו?",
            "answer": "יהואחז בנו מלך אחר יאשיהו הצדיק, והדין הוא שאין מושחים מלך בן מלך, ולא משחו את שלמה אלא מפני מחלוקתו של אדוניהו, ויהואש מפני עתליהו, אלא כאן כיון שיהואחז אלא היה הבן הבכור של יאשיהו, כי יהויקים היה גדול ממנו ב' שנים לכן משחו את יהואחז."
          },
          {
            "hint": "",
            "question": "16. כיצד הנהיג יהואחז את מלכותו?",
            "answer": "ויעש הרע בעיני ה' אע\"פ שבתחילה היה ראוי למלא מקום אביו, ואח\"כ החמיץ והלך בדרכי מנשה ואמון, וחשב לנקום בפרעה נכה נקמת אביו, והלך ופשט במצרים והיכה בהם מכה גדולה, ובשובו פגע בו פרעה ואסרו ונתנו בנחושתיים כדי שלא ימלוך שנית, והמליך את יהויקים שהיה הבכור, ואת יהואחז לקח מצרים וימת שם."
          },
          {
            "hint": "",
            "question": "17. כיצד הנהיג יהויקים את מלכותו?",
            "answer": "ויעש הרע בעיני ה' ככל אשר עשו אבותיו."
          }
        ]
      },
      "כד": {
        "": [
          {
            "hint": "",
            "question": "1. מה היה עונשו של יהויקים?",
            "answer": "עלה עליו נבוכדננצר מלך בבל ולקחו לבבל והחזירו לירושלים ושיעבדו במשך שלוש שנים, וישב וימרוד בו, וישלח ה' בו את גדודי כשדים ואת גדודי ארם ואת גדודי מואב ואת גדודי בני עמון וישלחם ביהודה להאבדו כדבר ה' אשר דיבר ביד נביאיו, וכולם באו בשליחות נבוכדנצר על יהויקים להאבידו, ואז הוגלה יהויקים שנית ומת בדרך."
          },
          {
            "hint": "",
            "question": "2. מדוע לא אבה ה' לסלוח?",
            "answer": "כיון שהחזיק ברשעת מנשה לשפוך דם נקי, וכבר נגזרה הגזירה בימי מנשה רק שזכות יאשיהו הגנה עליהם, ועכשיו בימי יהויקים לא רצה הקב\"ה להאריך אפו עוד, ואמרו חז\"ל על כולן יש סליחה חוץ משפיכות דמים, ואיתא בחז\"ל שהיה יהויקים לבוש כלאיים, ומשך לו עורלתו, ובא על אימו וכלתו, והיה הורג את הבעלים ומענה את נשותיהם ומכניס ממונם לטימיון, ושרף המגילה של ירמיהו."
          },
          {
            "hint": "",
            "question": "3. האם נקבר יהויקים?",
            "answer": "הנביא ירמיהו נתנבא שקבורת חמור ייקבר, ואיתא בסנהדרין דף פ\"ב שזקנו של ר' פרידא מצא גולגולת בשערי ירושלים וקבר אותה ושוב נתגלתה, וקברה ושוב נתגלתה, ואמר בודאי זו גולגלתו של יהויקים שכתוב בו קבורת חמור ייקבר, אמר מלך היה ואין דרך ארץ לבזותו, לקחה ועטפה בשיראים ושם אותה בארונו, אשתו ראתה זאת, הלכה וסיפרה לשכנותיה, אמרו זו של אשתו הראשונה שאינו יכול לשכחה, הטילה אותה לתנור ונשרפה."
          },
          {
            "hint": "",
            "question": "4. מי מלך אחר יהויקים?",
            "answer": "יהויכין בנו מלך אחריו ויעש הרע בעיני ה' ככל אשר עשה אביו, ומלך רק שלושה חודשים וכבר עלו עליו עבדי מלך בבל ובאה ירושלים במצור ואח\"כ בא נבוכדנצר בעצמו, ויהויכין חשב שאם יצא עם משפחתו יחמול עליו אבל נבוכדנצר חשש שימרוד בו כמו שמרד בו אביו, ולכן הביאו לבבל, ואמרו חז\"ל שאמר נבוכדנצר מכלב רע אין יוצא גור טוב, לפיכך העבירו מן המלוכה, וימלוך צדקיהו אחיו תחתיו."
          },
          {
            "hint": "",
            "question": "5. מה עושה נבוכדנצר מלך בבל בירושלים?",
            "answer": "הוא מוציא את כל אוצרות בית ה' ובית המלך, וקצץ את כל הזהב מן הכלים, והגלה את כל ירושלים ואת כל השרים ואת כל גיבורי החיל וכל החרש והמסגר לא נשאר זולת דלת הארץ."
          },
          {
            "hint": "",
            "question": "6. כיצד הנהיג צדקיהו את המלוכה?",
            "answer": "כתוב בפסוק ויעש הרע בעיני ה' ככל אשר עשה יהויקים וכתב המלבי\"ם שצדקיהו היה צדיק ודורו היו רשעים, וחטאו היחיד שלא שמע בקול ירמיהו, וימרוד צדקיהו במלך בבל."
          }
        ]
      },
      "כה": {
        "": [
          {
            "hint": "",
            "question": "1. מתי הובקעה העיר ע\"י נבוכדנצר?",
            "answer": "בשנה התשיעית למלכות צדקיהו עלה נבוכדנצר על ירושלים וצר עליה במשך שנתיים, והעיר הובקעה בט' לחודש תמוז הי\"א לצדקיהו, ולא היו יכולים להתגונן מפני הרעב, והמלך ברח דרך מערה שהולכת מביתו עד ערבות יריחו, והקב\"ה זימן צבי הולך על גג המערה חוץ לעיר, ורדפו כשדים אחר הצבי, וכשהגיעו לפתח המערה שבערבות יריחו ראוהו את צדקיהו ולכדוהו, והעלוהו אל מלך בבל שהיה בריבלה היא אנטיוכה."
          },
          {
            "hint": "",
            "question": "2. מה העונש שהענישו את צדקיהו?",
            "answer": "שחטו את בניו לעיניו ואת עיניו עיוורו, ואמרו חז\"ל שביקש מהם שיעוורו עיניו תחילה שלא יראה בהריגת בניו, והם עשו להיפך שלא יראו בצער אביהם."
          },
          {
            "hint": "",
            "question": "3. מתי נכנסו הכשדים לירושלים?",
            "answer": "אע\"פ שהחומה הובקעה בט' בתמוז, לא נכנסו לירושלים אלא בז' באב וכל הימים שהיו בין זה לזה עמדו בני ירושלים ולחמו עם הכשדים ובספר ירמיהו פרק נ\"ב, י\"ב כתוב ובעשור לחודש בא נבוזרדן וכו' ואמרו חז\"ל שבשבעה לאב נכנסו גויים להיכל ואכלו ושתו כל אותו יום וקלקלו כרצונם שביעי ושמיני, וביום התשיעי לחודש אב סמוך לחשיכה הציתו בו אש, והיה הולך ודולק עד סוף עשירי, וישרוף את בית ה' ואת בית המלך ואת כל בתי ירושלים ובתי כנסיות שלמדו בהם תורה."
          },
          {
            "hint": "",
            "question": "4. מדוע קבעו את ט' באב כיום אבל על החורבן?",
            "answer": "אמר ר' יוחנן אלמלי הייתי באותו הדור לא קבעתי אלא בעשירי שרובו של היכל נשרף בו, וחכמים אומרים, התחלת הפורענות עיקר."
          },
          {
            "hint": "",
            "question": "5. מי נותר בארץ ולא הוגלה ע\"י נבוכדנצר?",
            "answer": "נבוכדנצר בחר את מי שיישאר בארץ, ומינה את גדליהו בן אחיקם עליהם, וכששמעו שרי הצבא ואנשיהם באו את גדליהו המצפה, וביניהם ישמעאל בן נתניה ויוחנן בן קרח."
          },
          {
            "hint": "",
            "question": "6. מי שלח את ישמעאל בן נתניה לרצוח את גדליה בן אחיקם?",
            "answer": "כתב במעם לועז שמלך עמון שלח את ישמעאל בן נתניהו שהיה שונא את נבוכדנצר ולכן שלח להרוג את גדליהו והכשדים אשר עימו, ועוד שישמעאל היה מזרע המלוכה וחשב שהמלכות שייכת לו ולא לגדליהו."
          },
          {
            "hint": "",
            "question": "7. מה אומר יוחנן בן קרח לגדליהו?",
            "answer": "תדע כי בעליס מלך עמון שלח את ישמעאל בן נתניה להכותך נפש, ולא האמין להם גדליהו בן אחיקם, ויוחנן בן קרח אמר לגדליהו בסתר אלכה נא ואכה את ישמעאל בן נתניה ואיש לא ידע, למה יככה נפש ונפוצו כל שארית הפליטה הנקבצים אליך ואבדה שארית יהודה, ויאמר גדליהו בן אחיקם אל יוחנן בן קרח, אל תעשה את הדבר הזה כי שקר אתה דובר על ישמעאל."
          },
          {
            "hint": "",
            "question": "8. כיצד הורג ישמעאל בן נתניה את גדליה בן אחיקם?",
            "answer": "ויהי בחודש השביעי בא ישמעאל בן נתניה מזרע המלוכה ועשרה אנשים איתו אל גדליהו בן אחיקם המצפתה, ויאכלו שם לחם יחדיו במצפה, ויקם ישמעאל בן נתניה ועשרת האנשים אשר היו איתו ויכו את גדליהו בן אחיקם בחרב וימת, וכן היכה והרג את כל האנשים שהיו עם גדליהו ואת כל הכשדים אשר נמצאו שם."
          },
          {
            "hint": "",
            "question": "9. מה קרה ביום השני אחר הריגת גדליה?",
            "answer": "באו שמונים אנשים משכם משילה ומשומרון מגולחי זקן וקרועי בגדים ומנחה ולבונה בידם להביא בית ה', ויצא ישמעאל בן נתניה לקראתם מן המצפה, ויהי כפגוש אותם ויאמר אליהם בואו אל גדליהו בן אחיקם, ויהי כבואם אל תוך העיר וישחטם ישמעאל את תוך הבור הוא וכל האנשים אשר אתו, ועשרה אנשים מהם אמרו לישמעאל אל תמיתנו כי יש לנו מטמונים בשדה, חיטים ושעורים ודבש ושמן, ויחדל ולא המיתם בתוך אחיהם."
          },
          {
            "hint": "",
            "question": "10. מה עושה יוחנן בן קרח כאשר נודע לו על הרעה שעשה ישמעאל?",
            "answer": "וייקח את כל האנשים אשר עימו וירדפו אחר ישמעאל בן נתניה והשבויים שלקח עימו בדרכו אל מלך בני עמון, וימצא אותו אל מים רבים אשר בגבעון, ויהי בראות כל השבויים אשר עם ישמעאל את יוחנן בן קרח ושרי הצבא אשר עימו, וישמחו שמחה, ויסובו כולם וילכו אחר יוחנן בן קרח, וישמעאל בן נתניה נמלט בשמונה אנשים אשר עימו אל מלך עמון, וילכו ללכת מצרים כי יראו מפני נקמת הכשדים, ונבוכדנצר רדפם עד מצרים והחזירם לבבל וימכרם שם."
          },
          {
            "hint": "",
            "question": "11. מדוע קבעו תענית ביום הריגת גדליהו בן אחיקם?",
            "answer": "לפי שנהרג ע\"י אחד מבני עמנו, ראוי לנו לבכות ולעורר לתשובה, שהריגת צדיק אחד כהריגת עולם ומלואו, ונחשב כעין החרבת בית המקדש."
          },
          {
            "hint": "",
            "question": "12. כמה שנים ישב המלך יהוכין בכלא בבבל?",
            "answer": "ל\"ז שנה ישב בכלא, ואז שחרר אותו אוויל מרדך שמלך תחת אביו נבוכדנצר, ונפתח פתח תקווה לשארית ישראל ומזה צמח בניין הבית השני, ולמרות החורבן והגלות הורם כיסא מלך ישראל מעל כיסא המלכים אשר בבבל, ולא כפהו לאכול עימו כיוון שהיה מכבדו, והיה מספק לו ארוחת בוקר וערב מידי יום ביומו כל חייו."
          },
          {
            "hint": "",
            "question": "13. מה התועליות המגיעות בזה לדעת הרלב\"ג?",
            "answer": "א. מדרך השגחת ה' לענוש הרשעים ולגמול טוב לצדיקים על צדקם, ולזה סיפר כי יהואחז בן יהוא עשה הרע בעיני ה', וחרה אף ה' בישראל ונתנם בידי חזאל מלך ארם וביד בנו, עד שלא נשאר בהם כי אם חמישים פרשים ועשרה רכב ועשרת אלפים רגלי, ואמציה בעשותו הישר בעיני ה' הצליח במלחמה, והיכה את אדום בגיא מלח עשרת אלפים, ומאז עבד לאלוהי אדום והשתחווה להם ונפל ביד אויביו הוא ויהודה עימו, וקשרו עליו קשר בירושלים והמיתוהו וכן עוזיהו בתחילה כשעשה הישר בעיני ה' הצליח במלחמות מאוד, ולבסוף נצטרע מפני החטא שעשה בגשתו אל המזבח להקטיר קטורת, ומפני החטאים ששקדו עליהם מלכי ישראל בכללם, הנה בא קץ הכרתת ישראל מעל אדמתם, ועלה עליהם, מלך אשור והגלה את ישראל אשורה, וחזקיהו הפליג לעשות הטוב והישר בעיני ה' ולכן הצליח הצלחות רבות ועשה לו ה' מופתים נפלאים, והטיב לו, וכאשר יעשה כבוד לעצמו, במה שהראה לשלוחי מלך בבל מכבוד עושרו, ולא נתן הכבוד לה' יתברך לפרסם להם גדולות ה' יתברך מצד המופת שהיה בארץ, אשר באו לדרוש עליו, היה קצף ה' עליו, אלא שלא הרע לו בימיו מפני התהלכו את ה' יתברך תמיד ורק בזה הדבר לבד חטא.<br>ב. אע\"פ שישראל חוטאים לה' יתברך, הנה תדבק בהם ההשגחה מצד האבות הקדושים באופן שלא ישמידם.<br>ג. לפרסם דבר המופתים המתחדשים ע\"י הנביא, כי באמונתם קיום פינת התורה.<br>ד. לפרסם קיום ייעודי ה' יתברך ע\"י נביאו, לזה סיפר הרע שעשה חזאל לישראל כמו שייעד ה' יתברך לאליהו.<br>ה. להודיע שאין ראוי לצדיק להתחבר עם הרשע אפילו לאחר המוות, וזה נלמד מקבורת האיש אצל אלישע הנביא, שקם הרשע לתחייה כדי שלא יהיה קבור אצל הצדיק.<br>ו. להודיע שלא ייענשו הבנים בעבור חטא אבותם, ולא האבות בעבור חטא בניהם.<br>ז. אין ראוי להתחרות במצליח דרכו, ונלמד מהכניעה למלכים המצליחים, והרע שאירע לישראל כשמרדו בהם, וזה היה סיבת החורבן הגלות.<br>ח. להודיע כי ה' יתברך הביא הרע הגדול על עשרת השבטים רק אחרי שהפליגו ביותר במעשי החטאים שמאסו במצוות, ולא קיבלו מוסר ותוכחה.<br>ט. אין ראוי לאדם שיתגאה בניצחונותיו במלחמה, ולעורר מדנים מפני הצלחתו, כי אפשר שינוצח במלחמה הבאה.<br>י. מה שיימשך ממנו רע אע\"פ שכיוון לתכלית טוב, ראוי להרחיקו, הלא תראה כי נחש הנחושת שנעשה במצוות ה' יתברך ע\"י משה רבנו להציל הנשוכים כשיראו אותו, כיתתו חזקיהו בראותו שישראל טועים אחריו.<br>י\"א. ראוי לאדם שיקרע בגדיו בשמעו חילול ה' הנכבד, ואפילו המלך כמו שעשה חזקיהו.<br>י\"ב. אחת התחבולות הטובות למלחמה, הוא להפחיד האויב.<br>י\"ג. המלך ימשול בעמו בהטבתו להם, כי בזה ימשוך את רצונם אליו.<br>י\"ד. אין ראוי לאדם שיענה על הדברים שיאמרו לו בעיתות צרה ורעה, ולכן לא ענו העם על דברי רבשקה.<br>ט\"ו. ראוי לו לאדם להיכנע לפני ה' בעיתות הצרה, ויתפלל אליו אולי ירחמהו ויראה בעיניו.<br>ט\"ז. מהשגחת ה' יתברך על הצדיקים לדחות מעליהם הרע שכבר התחיל לבוא ולזה אף שנגזר על חזקיהו שימות מאותו חולי, הנה שמע ה' יתברך תפילתו וריפא אותו, והאריך ימיו חמש עשרה שנה.<br>י\"ז. כהן שעבד עבודת אלילים פסול לעבודה, אך אוכל בקודשים עם אחיו הכהנים."
          }
        ]
      }
    },
    "משלי": {
      "א": {
        "": [
          {
            "hint": "",
            "question": "1. מדוע פתח הכתוב בהדגשת שלמה, בן דוד, מלך ישראל?",
            "answer": "לפי שאין הדברים נשמעים אלא לפי האומר אותם, שאם האומר חכם גדול וירא שמים דבריו נשמעים, ואם לאו אינם נשמעים, לפיכך פתח ואמר שהאומר הוא שלמה שהיה חכם מכל אדם, וגם הייתה בו שלימות מצד אביו דוד, וגם זכה למלוך על עם ה'."
          },
          {
            "hint": "",
            "question": "2. לכמה חלקים מחולק ספר משלי?",
            "answer": "כתב הגר\"א שספר משלי מחולק לשלושה ספרים: הראשון על החכמה, השני על המוסר, והשלישי על התורה, וכנגד החכמה אמר שלמה, וכנגד המוסר אמר דוד, וכנגד התורה אמר מלך ישראל."
          },
          {
            "hint": "",
            "question": "3. מדוע נקרא הספר משלי?",
            "answer": "כתב המלבי\"ם שהספר הוא קבוצת משלים, שלהבין דברים סתומים ועמוקים הבלתי נודעים, ימציא להם משל מדברים הנודעים, שדרך הלבוש של המשל הנודע יובט המתלבש שהוא הנמשל הבלתי ידוע, ואמר בשלמה שלושה תארים, כי האמיתיות יתוודעו: א. ע\"י החכמה או הנבואה ועל זה אמר שלמה שהיה חכם וחל עליו רוח אלוקים. ב. יתוודעו ע\"י הקבלה ועל זה אמר בן דוד שהיה לו קבלה מאבותיו, ג. ע\"י הבחינה והניסיון, שזה ישלם ע\"י קבוצת חכמים רבים, ועל זה אמר מלך ישראל, שע\"י שהיה מלך על עם חכם ונבון היו כל החכמים נאספים אליו, והיה בכוחו לבחון כל העניינים."
          },
          {
            "hint": "",
            "question": "4. מהי מטרת ספר משלי?",
            "answer": "כתב ר' יונה חיבר משלי שלמה לדעת ממנו חכמה ומוסר, והחכמה היא ההנהגה הטובה שאדם נוהג בה בפועל ודרכי האמת והצדק, אשר יודיע ויבאר בספר זה, והמוסר הוא גנות הרשעים והודעת הנזק וההפסד המגיע מהם."
          },
          {
            "hint": "",
            "question": "5. מהו גדר החכמה?",
            "answer": "כתב המלבי\"ם גדר החכמה היא לדעת בכל המידות והדרכים והמנהגים שייפול בהם שם רע או טוב, שיש בכל אחד מהם שני דרכים הפוכים זה מזה, כמו אכזריות רחמים, גאווה ענווה, עזות בושת, אכילה צום, קדושה טומאה, שההנהגה על פי דרך אחת היא חכמה והיפוכה סכלות, והיינו דרך טובה ודרך רעה, למשל להתנהג בענווה היא חכמה ולהתנהג בגאווה הוא סכלות, ולפעמים הגאווה חכמה והענווה סכלות כמו נגד רשעים וזדים, ודרכי החכמה אי אפשר שהאדם יבין מעצמו, ואי אפשר שיתוודעו במופת, כי הם מקובלים מה' לבדו שהוא חקק חוקי החכמה ולמדה לבני אדם בשתי התורות, בתורה שבכתב ובתורה שבעל-פה, והחכמה לא תושג בחוש ובמופת התכונה רק ע\"י הקבלה, וע\"י המשלים לימד שלמה לדעת כללי חכמה בידיעה ברורה, והסביר את הדברים הבלתי נודעים ע\"י דברים הנודעים, ועשה זה ע\"י שלימד במשליו לדעת חכמה ומוסר, ר\"ל באשר חוקי החכמה הם מתנגדים אל טבע לב האדם, כי מטבע הלב להעלות על לבו ציורים הפך מציורי החכמה, כמו שנאמר כי יצר לב האדם רע מנעוריו, הלב יעלה ציורים להתגאות, לקנאה, לנקמה, להתאכזר וכדומה, ואלה הציורים הרעים עולים מעצמם אל הלב ועל ידיהם ילחמו הכוח המתאווה והמתעורר עם החכמה, והאדם יטה אחריהם בטבעו באשר אין על חוקי החכמה מופתי הדעת, עד שאי אפשר לעמוד נגדם בכוח הדעת, וכן לא יילחם נגדם מצד טבע נפשו, כי נהפוך הוא שחוקי החכמה סותרים אל טבעי הנפש, לכן צריך הוא למוסר, והוא שייסר ויאסור כוחות נפשו בל יליזו מחוקי החכמה."
          },
          {
            "hint": "",
            "question": "6. מהו המוסר?",
            "answer": "איתא לקמן ט\"ו ל\"ג יראת ה' מוסר חכמה, שכח היראה הנטוע בנפש מסתעף ממנו סעיף אחד שהוא יראת ה', שהיא תאסור כוחות נפשו בעבותות בל יפרצו חוק, כי כאשר יאמין בה' ויודע כי חוקי החכמה הם נתונים מה', יירא מה' מכבודו וגדלו וממשפטו ועונשו, ויפחד מלסור מחוקי החכמה אשר ציווה והזהיר עליהם מלך עליון רם ונישא, ויצויר שישיג ידיעה ברורה בחכמה ע\"י הקבלה מאיש נאמן שמאמין בו בכל עוז, ונחקק הדבר הזה במחשבתו בלי שום ספק כאילו ראה הדבר בעינו או השכילו בשכלו. ונמצא שע\"י המוסר תקבע החכמה בלב האדם כדבר ברור, אבל אם היה מקבל את החכמה ללא יראת ה', היה מקלקל על ידה יותר, ולכן חייב לקנות תחילה יראת ה'."
          },
          {
            "hint": "",
            "question": "7. מה בין בינה לחכמה?",
            "answer": "הבינה נבדלת מן החכמה, שהיא מה שהאדם מבין דבר מתוך דבר, והיא נופלת בדברים שייפול עליהם שם אמת ושקר גם בענייני אמונות ודעות, וכן להבין המליצות הקשות והחידות הסתומות שדיברו בהם בעלי התבונה. ובעוד שהחכמה מאספת אל הנפש מבחוץ, הבינה יוצאת מנפש האדם לחוץ לעבור בין הדברים ולחקרם ולחדור לדעת עומקם להוציא תעלומות ע\"י היקשי התבונה, וזהו להבין אמרי בינה."
          },
          {
            "hint": "",
            "question": "8. מה בין מוסר למוסר השכל?",
            "answer": "כתב המלבי\"ם כי השכל נבדל מן הבינה, והוא עובר בדברים להשכיל ענייני החכמה שאין מתבררים ע\"י מופתי הבינה, וכן להשכיל באמיתת העצם הנשגב וסוד מעשה בראשית ומעשה מרכבה להשיג גדולתו של יוצר בראשית, כל זה מפעולות השכל, והנה המוסר היוצא ע\"י יראת ה' שיתיירא מעונשו נקרא בשם מוסר סתם, והמוסר היוצא מיראת הרוממות שמשיג גדולתו של ה' יתברך וירא מרוממותו מעשות דבר נגד חוקי החכמה אשר ישכילם בשכל טוב, זה נקרא מוסר השכל, כי זה יושג ע\"י כוח השכל, ולפעמים ילווה אליו רוח הקודש ואז נקרא בשם שכל טוב."
          },
          {
            "hint": "",
            "question": "9. מהו הצדק ומשפט ומישרים?",
            "answer": "צדק הוא עשייה לפנים משורת הדין, שישקיף על המקום והזמן והעניין שלפיהם יטה לפעמים מן קו הדין לעשות כפי הצדק, ומשפט הוא עשייה ע\"פ הדין בעניינים שבין אדם לחברו, ובהנהגה המדינית, והמישרים היא הפשרה בהתנהגות, שם זה נופל בין על הישר בדעותיו בדברים עיוניים, בין על הישר במעשיו בדברים המעשיים, בין בדברים שתחת החכמה ובין בדברים שתחת הבינה."
          },
          {
            "hint": "",
            "question": "10. מהו לקחת מוסר?",
            "answer": "כתב ר' יונה דצריך לדעת המוסר כדי לקחת מוסר, ולקיחת המוסר הוא קיום המוסר בפועל ליישר מידותיו ולהנהיגם על פי המוסר, ויניח דרך התאווה והיצר ויקשיב לדברי השכל שיורהו המוסר במעשיו ודרכיו."
          },
          {
            "hint": "",
            "question": "11. לתת לפתאים עורמה- מיהו פתי?",
            "answer": "הפתי הוא זה שאין לו דעה קבועה משלו, אלא נוטה להאמין לדברי פיתוי מאחרים, כמו שנאמר להלן פתי יאמין לכל דבר, ועורמה, מי שבודק ובוחן כל דבר עד שמקבלו, ואומר שלמה שמתוך הדברים האלו ילמד הפתי עורמה ולא יקבל כל דבר ששומע מיצר הרע שלא בדרך נכון, שעושה מעבירה מצווה, ותכלית המשלים להכניס עורמה בלב הפתי שיבחן את דבריו ותהלוכותיו ולא יהיה כיונה פותה."
          },
          {
            "hint": "",
            "question": "12. לנער דעת ומזימה?",
            "answer": "הנער שאינו פתי אבל חסר ניסיון בחושים או במושכלות, ואין בו דעה ומזימה היינו הידיעה הברורה וכן המחשבות העמוקות, המשלים הללו יתנו לו דעת ומזימה ומזימה, היא מחשבת עצה."
          },
          {
            "hint": "",
            "question": "13. מה התנאי למי שרוצה להוכיח?",
            "answer": "כתב ר' יונה תחילה ידע האדם המוסר לקחתו ולקיימו בפועל, ולהוכיח בו אחר כך הפתאים, כמו שאמרו חז\"ל ב\"מ דף ק\"ז קשוט עצמך ואחר כך קשוט אחרים, וכשם שמצוה לומר דבר הנשמע, כן מצוה שלא לומר דבר שאינו נשמע- יבמות דף ס\"ה, על כן אין להוכיח הכסיל, היות והרגיל עצמו במעשה עוונות ללכת אחר תאוותו, ושבו הדברים בנפשו לטבע, והפתי אינו כזה, שלא הורגל ללכת אחר תאוותו, ולכן ייתכן שישמע לקול התוכחה, ויתגבר על יצרו המתפתה."
          },
          {
            "hint": "",
            "question": "14. ישמע חכם ויוסף לקח ונבון תחבולות יקנה?",
            "answer": "אל לך לחשוב שספר זה נועד למחוסרי דעת ולא לחכמים, אין הדבר כן אלא ישמע חכם ויוסף לקח, ונבון תחבולות יקנה, לקח היא החכמה הבאה מאחרים, שקיבל חוקי החכמה מרבותיו או ע\"י העסק בתורה, והנבון המבין דבר מתוך דבר, ומוציא מושכל ממושכל ע\"י היקשים רבים מכוח בינתו אחד מחברו וחברו מחברו להרחיב גבול בינתו."
          },
          {
            "hint": "",
            "question": "15. להבין מליצה ומשל דברי חכמים וחידותם?",
            "answer": "כתב המלבי\"ם המליצה הוא הנמשל, היינו פירוש המשל החיצון ובספר זה נמצאים בו משל ומליצה, וילמדו מתוכו להבין משלי התורה שבכתב והמליצה כמו סיפור עץ הדעת והנחש וכדומה, וגם בתורה שבעל פה יבין דברי חכמים וחידותם ואגדות חז\"ל, וחידה כתב האבן עזרא הוא דבר מכוסה ואינו מובן עד שיפורש."
          },
          {
            "hint": "",
            "question": "16. יראת ה' ראשית דעת וגו'?",
            "answer": "כתב רש\"י עד כאן פירש לצורך מה עשה שלמה הספר הזה, ועתה מתחיל הספר, לפני חכמתך הקדם ליראה את יוצרך, והיא תיתן בלבך לעשות בחכמה ודעת, כי האווילים אשר אינם יראים את ה' הם בוזים את החכמה ואת המוסר, וכתב ר' יונה תחילת כל דעת תלמוד לנפשך יראת ה' יתברך, כי לא תצליח בלימוד החכמה אם איננה יקרה בעינך, ולא תתקיים בידיך, וע\"י היראה מתייקרת חכמת ה' ומתקיימת."
          },
          {
            "hint": "",
            "question": "17. מדוע האוויל לא רוצה להיות חכם כשלמה?",
            "answer": "בודאי שהאוויל אם ישאלו אותו האם אתה רוצה להיות חכם כשלמה, יאמר רוצה אני, אבל לאחר שיאמרו לו שאם תרצה בכך עליך להתייגע וללמוד יומם ולילה וללמוד קו לקו צו לצו, יקוץ בה, שיראה שלא יוכל להשיגה- ונלכד ברשת המידות הרעות, ולכן מזהיר שלמה את כולם מפני המידה הפחותה הזו."
          },
          {
            "hint": "",
            "question": "18. מה ההקדמות להצלחה בעבודת ה'?",
            "answer": "כתב ר' יונה צריך להקדים ארבע הקדמות להצליח בעבודת ה':<br>הראשונה- שיקדים בחירת הטובים והמלמדים להועיל, ויחפוץ לשמוע מוסרם.<br>והשנית- ייזהר מכל חברה רעה, ולא יתחבר לרשע פן יכשילהו.<br>והשלישית- ייתן אל לבו העונג והשלום והגמול והשכר, ויירא את ה' כי אין הצלחה בעבודת ה' מבלעדי היראה.<br>והרביעית- יתעסק בחכמה ותהי חביבה וחשוקה בעיניו ויטרח בה. וייזהר שלא יתעסק בחכמות החיצוניות הריקות והרעות, ולא יתחבר אל השונים בם, פן יכשילהו וינטו רגליו, ולימוד החכמה יצילהו מזה שלא יכשילהו הכופרים ולא יהגה בספריהם ולא יאמין לדבריהם."
          },
          {
            "hint": "",
            "question": "19. שמע בני מוסר אביך ואל תיטוש תורת אמך?",
            "answer": "כתב ר' יונה, האב והאם חפצים בתיקון מנהגי הבן וטוב מוסרו, ומזהיר שלמה את הבן שישמע למוסר האב, ועל האב להוכיחו, כי הנער לא שלמו כלי שכלו עד אשר יגדל, ויצר לב האדם רע מנעוריו, והנה הוא מתנהג כפי תאוותו, כי אין לו עזר מאת שכלו להוכיח נפשו ולהניח דרכי תאוותו, ואחרי שירגיל נפשו בימי הנערות ללכת אחר תאוותו יתחזק הכוח המתאווה אשר בו, וכאשר יגדל וישלם כוח שכלו ויבקש להיפרד מדרך תאוותו יכבד עליו, מפני הגידול וההרגל, על כן צריך שיעזרוהו מולידיו בשכלם ויוכיחוהו וידריכוהו בדרך ישרה בימי הנערות. וגם כי יזקין לא יסור ממנה."
          },
          {
            "hint": "",
            "question": "20. מדוע מודגש אצל האם תורת אמך ואצל האב מוסר אביך?",
            "answer": "האב מדריך את הבן בחכמה ולימוד, והאם בהנהגה ומידות, האישה מדריכה ומרגילה את בניה ללכת לבית המדרש לפיכך נקראת התורה על שמה, והאב מייסר את בנו ופעמים ביד קשה למונעו מן הרע, מלבד מה שמדריך אותו בחכמה ולימוד, וי\"מ שדרך האם שמרחמת על בנה ומדברת אל לבו ברכות להישירו במידות טובות, והאב מדבר עימו בלשון קשה להרחיקו מן הרע."
          },
          {
            "hint": "",
            "question": "21. מדוע ענשה התורה בן סורר ומורה?",
            "answer": "כתב הרלב\"ג מפני שלא שמע בקול אביו וקול אמו, כי המוסר הראשון שייקח הבן, הוא מוסר האב והאם, כי הם ייסרו אותו וינהיגוהו בקטנותו, ואחר כך יתיישר ללקיחת המוסר מדברי התורה, ולזה הזהיר החכם מכל אדם שמע בני מוסר אביך ואל תיטוש תורת אמך, כי הם כמו תכשיטים לך להסיר לכלוך המידות הפחותות."
          },
          {
            "hint": "",
            "question": "22. כי לוויית חן הם לראשך וענקים לגרגרותיך?",
            "answer": "כתב ר' יונה מוסר אביך ותורת אמך הם לוויית חן לראשך וגו', ועניין המשל, כי ע\"י קבלת המוסר וטוב ההנהגה תהיה החכמה מפוארת ומהודרת אם יגיע למעלת החכמה והדעת, ויהיו דבריו נשמעים ומקובלים על לב שומעיהם, כי הראש משל לחכמה אשר שם החכמה וכוחות השכל, והגרגרת משל לדיבור, כי הקול עובר על הגרון."
          },
          {
            "hint": "",
            "question": "23. מדוע המשיל התורה והמצוות והמוסר לענקים שבצוואר?",
            "answer": "י\"מ כמו הלובש תכשיט בצוואר הוא עצמו אינו רואהו רק האחרים, כך החכם לא ירגיש בחכמתו להתפאר בה, ולא ירגיש המדבר בדיבורים הנעימים להתגאות בהם, ורק האחרים יכירו חכמתו וייהנו מדיבורו, וי\"מ כמו שאדם הלובש ענקים אפילו משקלם רב לא ירגיש בכובדם, כך גם התורה והמצוות אפילו שקשה לקבל עולם בשלמות, יקבלם בחשק ובאהבה עד שלא ירגיש שום עול."
          },
          {
            "hint": "",
            "question": "24. החש בראשו יעסוק בתורה וגו', והחש בגרונו יעסוק בתורה- על מה נדרש?",
            "answer": "איתא במסכת עירובין דף נ\"ד על הפסוק הנ\"ל דרשו כן, ובדרך צחות יש מפרשים חש בראשו, היינו הרהורים רעים, חש בגרונו, שנכשל באיסור לשון הרע, חש בבני מעיו, שאינו נזהר במאכלות אסורות, חש בעצמותיו, שאיבריו לא פועלים כדין, בכל אלו יעסוק בתורה, וכן אם חש בכל גופו, מבחינה רוחנית, יעסוק בתורה שנאמר ולכל בשרו מרפא- מעם לועז."
          },
          {
            "hint": "",
            "question": "25. בני אם יפתוך חטאים אל תובא?",
            "answer": "כתב ר' יונה עתה יזהיר להיבדל מהחברה הרעה, כי תדיח את לב האדם מן הדרך, וכתב רש\"י חטאים- חוטאים, וייזהר שלא יתפתה לחלקות שפתותיהם ולא ללמוד ממעשיהם ולא להתרצות להם בשום אופן, כמו יוסף הצדיק שמיאן באופן מוחלט לאשת פוטיפר."
          },
          {
            "hint": "",
            "question": "26. כיצד על האב והאם להורות ההנהגה בחכמה להתרחק מחברת הרעים?",
            "answer": "כתב המלבי\"ם על ההורים להתחיל מדבר פשוט שטעמו גלוי ומבואר ומושג אף לנער קטן בידיעה ברורה, למשל שלא ילך בחברת רוצחים לרצוח נפשות ולגזול, שזה נודע לכולם אם מצד חומר עניין הרצח שהוא נגד טבע האדם, אם מצד הסכנה שמסכן את נפשו, ומזה יעלהו בלימודו שלא ישמע לפיתוי החוטאים בשום דבר."
          },
          {
            "hint": "",
            "question": "27. אם יאמרו לכה איתנו נארבה לדם, נצפנה לנקי חינם?",
            "answer": "כתב שם אם יפתוהו חברת הרוצחים, וזה יהיה בשני אופנים: האחד שלפעמים השדודים יעמדו נגדם ויילחמו על נפשם, ואז ילכו הרוצחים דרך מארב ויהיה שפיכות דמים ביניהם. ועל זה נאמר נארבה לדם, והשני שלפעמים השדודים הם אנשים חלשים או רכי לב ולא יילחמו נגדם, ועל זה אמר נצפנה לנקי חינם."
          },
          {
            "hint": "",
            "question": "28. נבלעם כשאול חיים ותמימים כיורדי בור?",
            "answer": "קאי על השדודים החלשים שלא יילחמו נגדם, ואומרים השודדים נבלע אותם ואת ממונם, בעודם חיים, כמו שהשאול בולע את כל הגוף, והיו כלא היו, נהרגם ונירש נכסיהם, ואין לחשוש פן יתגלה הרצח והשוד לשלטון וייפרעו מהם, כי לא נשאיר שום עקבות, כמו השאול שבלעה את קורח ועדתו."
          },
          {
            "hint": "",
            "question": "29. גורלך תפיל בתוכנו כיס אחד יהיו לכולנו?",
            "answer": "ויוסיפו הרשעים לומר לך ולפתותך שאתה תפיל הגורל אשר תרצה, לברר לכל אחד חלקו, ואם תרצה יהיה כיס אחד לכולנו, היינו נאכל ונשתה בשותפות מדמי הגזילה, ומציירים הכל בצורה המושכת את הלב, ואינם מבליטים את הסכנה והתועבה שבדבר, ואל יתפעל מהסדר שיש בין הליסטים, כמו שכתב הכוזרי שאפילו קהל הליסטים יש צדק ביניהם אחרת לא הייתה חברתם מתקיימת."
          },
          {
            "hint": "",
            "question": "30. בני אל תלך בדרך איתם, מנע רגלך מנתיבתם?",
            "answer": "כתב ר' יונה גם כי ילכו לעסקיהם ויצאו לפועלם ולעבודתם מנע רגלך מנתיבתם, ואל תארח לחברה עימהם, אחרי כי הם אנשי חטאים, אולי יזדמן להם לגזול ולהזיק או כל דבר פשע, ויסיתוך לחטא עימהם, ואז ענוש תיענש, וגם המתחבר אל הרשע ייענש כי מועד לחטא, ואמרו רבותינו בסנהדרין דף ט' הנטפל לעוברי עבירה כעוברי עבירה דמי, ונאמר בדבה\"י כ' ל\"ז, בהתחברך לרשע פרץ ה' את מעשיך, ודע כי זאת מפינת יראת ה' להיבדל מחברת רשעים."
          },
          {
            "hint": "",
            "question": "31. כי רגליהם לרע ירוצו וימהרו לשפוך דם?",
            "answer": "כתב רש\"י שהרשעים ממהרים לרוץ לרעת עצמם ואינם נותנים לב לדבר, ושופכים דם עצמם."
          },
          {
            "hint": "",
            "question": "32. כי חינם מזורה הרשת בעיני כל בעל כנף?",
            "answer": "כתב ר' יונה והנה הרשע גם כן אף כי יאמין כי יש משפט ויש שופט, בעת שיתאווה לחטא, ויחמוד לגזול ולחמוס, נדמה בעיניו כאילו קו הדין ומשקלות המשפט הם נטויים חינם, לבלתי ימדו פעולותיו אל חיק. כי התאווה תשכיחהו הדין, כעניין העופות הרואות חיטים וקטניות מזורים על הרשת, חינם הוא בעיניהם, שאינם מכירים על מה היא נזרית, ויורדים בה ואוכלים, כך הרשע נתפס ברשת בעוברו עבירה, אף על פי שיאריכו לו פעמים ולא ישלמו מיד פעלו."
          },
          {
            "hint": "",
            "question": "33. הרואה דרך רשעים צלחה ורוצה להצטרף אליהם?",
            "answer": "אל תאמר מה בכך שאצטרף אליהם, הרי אני רואה הרבה רוצחים ואנשי עולם התחתון שמסתובבים בשקט ונהנים ממעשי הגזל ומדמי החסות שלהם, וכי חינם מזורה הרשת, אל תחשוב כמו העופות הנלכדים ברשת."
          },
          {
            "hint": "",
            "question": "34. והם לדמם יארובו יצפנו לנפשותם?",
            "answer": "הציידים אורבים לדמם של הציפורים להורגן, או שמצפים לצודן כשהם חיים בעוד נפשם בם כדי למוכרם, וכן הם הליסטים, והרוצחים סבורים שהם אורבים לדם נקי אבל סופם שהם עצמם ימותו, כי על דאטפת אטפוך כדאיתא במסכת אבות."
          },
          {
            "hint": "",
            "question": "35. כן אורחות בוצע בצע את נפש בעליו ייקח?",
            "answer": "הגוזל אחרים מתיירא שמא יגלה מעשהו והורג את הנגזל, או אם יעמוד כנגדו יהרגהו ושוכח הדין והשילום, וייענש עליו פעמים מיתה בידי שמים, וזהו נפש בעליו- נפש עצמו ייקח, לפי הצער והנזק שיגיע להנגזל, ואף על פי שלא נתפרש בתורה העונש על זה- ר' יונה."
          },
          {
            "hint": "",
            "question": "36. כיצד עלולים הרשעים לפתות הפתאים?",
            "answer": "הם עלולים להגיד אתה אל תעשה דבר רק לכה איתנו, ואנו נעשה את מעשה הליסטות, אנו נארוב לדם, נצפנה לדם נקי חינם, ואתה תעמוד מרחוק, ואל תחשוש שייוודע הדבר אלא נבלעם כשאול חיים ותמימים כיורדי בור, ואף שלא תעשה דבר נחלק בינינו השלל, וכל הון יקר שנמצא ונמלא בתינו מן השלל שנתפוס, גורלך תפיל בתוכנו כיס אחד יהיה לכולנו, ויהיה לך יתרון שאתה תפיל הגורל ואתה תחלק השלל ותוכל ליקח החלק המרובה ואומר החכם לבנו, אמנם ידעתי יפה שאתה בעצמך לא תרצה להצטרף עימהם, אבל אתה עלול לומר אעמוד מרחוק וכשאראה שהם רוצים להדיחני אמלט מהם, ועל כך אני מזהירך בני אל תלך עימהם, גם מרחוק כי לא תוכל להימלט, כי רגליהם לרע ירוצו, שהרי מטבע מעשיהם שעושים הכל במרוצה, שלא תוכל להספיק להימלט קודם שיעשו המעשים הרעים ותלכד במצודה רעה, ויקרך כמקרה בעל הכנף שחושב שיהיה לו קל ללקוט גרגרי חיטה ולעוף בטרם תספיק הרשת ללוכדו."
          },
          {
            "hint": "",
            "question": "37. חכמות בחוץ תרונה, ברחובות תתן קולה?",
            "answer": "החכמה בחוץ תרונה שלא כדרך הגזלנים דלעיל, נארבה נצפנה, החכמה אינה כן, אלא ברחובות תיתן קולה, לכן אל תשמע לקול הרשעים המלחשים, שאומרים אחד בפה ואחד בלב, והראיה שכל מועצותיהם תמיד בסתר כדי שלא תתגלה רעתם, לא כן דרך החכמה והצדק והמשפט והמישרים, שקוראים בקול גדול לפני כל יוצאי שער עירם ואומרת דבריה בגלוי ובפרהסיא."
          },
          {
            "hint": "",
            "question": "38. בראש הומיות תקרא בפתחי שערים בעיר אמריה תאמר?",
            "answer": "בראש חוצות הומיות שמרוב המון עם נשמעת המיה גדולה שם תקרא, ובפתח שערי העיר שם יעברו כל באי העיר, והזכיר ארבעה סוגי מקומות, חוץ, רחובות, ראש הומיות ופתחי שערים, כנגד ארבעה סוגי אנשים, כנגד הכסיל שאינו מבין כלום ממשילו בחוץ, כי ידברו אליו ולא יבין כאילו אינו שם, וכנגד הלץ ששומע אבל לא מטה אוזן, אומר ברחובות תיתן קולה, וכנגד הכסיל שנשקע בשאון הזמן ובדברים הגופניים, אומר בראש הומיות תקרא, וכנגד החכם בפתחי שערים אמריה תאמר, ששם יושבים השופטים והזקנים ושם תאמר אמריה ותגלה חכמתה לזקני העיר."
          },
          {
            "hint": "",
            "question": "39. עד מתי פתאים תאהבו פתי ולצים לצון חמדו וכסילים ישנאו דעת?",
            "answer": "כתב ר' יונה פתאים הם אנשים חלושי הדעת ונפתים לדברי מסיתים ומתעים, ובכללם אנשים שהתאווה משבשבת ומתעת דרכם, ומעצמת עיניהם, ויצר הרע משתוקק שיינתן לו כל ישאלו עיניו, ואין ביד היצר הרע למלא תשוקתו בלא הסכמת הנפש המשכלת ורעיונה, ועל כן תיענש הנפש בתתה רצון התאווה, ולצים הם הבוזים לכל דבר ולועגים לבריות ומדברים לשון הרע, ותבוא המידה הזאת משתי סיבות: האחת משורשי מידות הנפש, והשניה פריקת עול שמים פריקה גמורה, מפני שאין עליו עול המורא ואין חתת אלוקים בלבו, על כן לבו משולח לשחוק לעג וקלס, וכסילים- הם בעלי הפעולות הרעות, ועוברים עבירות למלאות משאלות עיניהם בענייני הנאותם ותענוגיהם."
          },
          {
            "hint": "",
            "question": "40. מהם כוחות נפש האדם?",
            "answer": "כתב שם כי כוחות נפש האדם שלוש, הצומחת והמגדלת וישתתף בה האדם עם שאר בעלי החיים ועם האילנות והצמחים, והכוח הזה ימצא בכבד ויקרא נפש, והשני, כוח המתאווה, וישתתף בו האדם עם שאר בעלי החיים אשר ימצא בהם חפץ להוציא צורכי הכוח המגדל, גם להזיק ולנצח, ויש אשר יקראו לו הנפש הבהמית, והכוח הזה ימצא בלב ויקרא רוח, והשלישי, הכוח המשכלת והוא יסוד הנפש ויקרא כבוד, וכן יקרא יחידה ונשמה, ובזה ייבדל האדם מבעלי החיים."
          },
          {
            "hint": "",
            "question": "41. מדוע הזכיר שנאת הדעת בכסילים יותר מן הלצים?",
            "answer": "כתב שם לפי שהם מתרחקים יותר מן השכל בנטותם אל החומר, הכסילות כוללת מידות הנפש הרעות- תאוות ותענוגי הגוף, והם מתרחקים מדרכי הדעת יותר מכולם."
          },
          {
            "hint": "",
            "question": "42. על מה מתלוננת החכמה?",
            "answer": "אם אדם מתפתה לפעמים עניין רע הוא, אבל אם מוצא טעם בפתיות שאוהב את הפתיות זוהי רעה חולה, וכן הכסיל חסר הדעת יוכל להצטדק שלא היה לו כושר ללמוד, אבל אם שונא דעת עניין רע הוא, והלצים חומדים לשון היינו משתוקקים למצוא אנשים שיוכלו להתלוצץ עליהם, ובייחוד אנשים מסכנים ובעלי מומים."
          },
          {
            "hint": "",
            "question": "43. תשובו לתוכחתי, הנה אביע לכם רוחי, אודיע דברי אתכם?",
            "answer": "כתב הגר\"א נגד שלושת הנזכרים לעיל אומר לכל אחד רפואתו, נגד המתפתים ביצרם לילך אחר תאוותם אומר תשובו לתוכחתי, שרפואתם לשבר תאוותם ויצרם בדברי תוכחה ומוסר, כמו שאמרו חז\"ל ואם לא, יזכור לו יום המיתה, ונגד בעלי לצון יושבי קרנות, שאין להם תאוות העולם הזה, אמר הנה אביעה לכם רוחי, והרוח ניתנת ממרום כפי מעשה האדם והוא המסייע לו להתלוצץ עוד, וזה הרוח אינו נח ושקט עד שעושה כן, ונהנה מזה ויש לו נחת רוח, הן בדבר מצווה והן בדבר עבירה, וזהו עבירה גוררת עבירה, ומצווה גוררת מצווה, וככל שהעבירה גדולה גם הרוח הבאה ממנה היא גדולה ומתאווה יותר לעבירה, וכן בדבר מצווה גדולה בא רוח ממקום קדוש מאוד ומתאווה מאוד למצווה ונהנה מאוד מחמת זה ממצוות, וידוע שהמצווה הגדולה מכל המצוות היא לימוד התורה, ולהיפך, דברים בטלים וליצנות שזו היפוך התורה, לכן יש הנאה מדברים בטלים וליצנות יותר מכל העבירות, כי הרוח הטמאה היא כמעין נובע, וכנגד זה יש רוח קדושה ממעיין הנובע מן הקודש שבלבם ותלמדם אמיתות התורה ובזה ישוב אל ה', ויהיה לו הנאה גדולה יותר מן הליצנות, כי הנאת רוח הקודש גדולה מרוח הטומאה, מפני שזוהי הנאה אמיתית, אודיע דברי אתכם כנגד הכת השלישית שהם הכסילים, אשר שונאים את התורה מפני חיסרון הבנה, ולכן אומר להם אם תרגישו מתיקותה של התורה תאהבו אותה."
          },
          {
            "hint": "",
            "question": "44. מהו המשל על האדם שאדוק בתענוגי הבלי העולם הזה?",
            "answer": "איש עשיר עשה משתה לבני עמו, והיה לו קרוב עני שהיה יושב ומצפה מתי ישלח קרובו העשיר שליח להזמינו למשתה, ויחכה עד בוש, וכשראה שהרעב מציק לו, לקח מאכלו הפשוט, פת קיבר ובצל ומילא כריסו מהם והנה אך סיים לאכול נשמעו דפיקות בדלתו, ומשרת העשיר נכנס והזמינו לסעודה הלך לשם ולא הרגיש שום טעם בכל המאכלים והמעדנים שאכל שם והיו לו מרים כלענה, ומי גרם לו זאת, האכילה הגסה שאכל קודם, והנמשל- כל זמן שהאדם אדוק בתענוגי העולם הזה אינו מרגיש טעם בכל לימוד החכמה והמוסר, ורק כשמסיר מלבו תענוגי העולם הזה נפתח לבו לחכמה ולמוסר."
          },
          {
            "hint": "",
            "question": "45. יען קראתי ותמאנו, נטיתי ידי ואין מקשיב?",
            "answer": "כתב המלבי\"ם כנגד מה שאמר לעיל תשובו לתוכחתי אמר יען קראתי ותמאנו, שהחכמה קוראת ומתווכחת עם האנשים בלבם, ושופכת עליהם רוחה כמו שנאמר לעיל אביעה לכם רוחי, כי כוחות נפש האדם הוכנו לקבל חוקי החכמה אשר תמלא כל בתי הנפש לשמוע בקולה, ובכל זאת תמאנו לשמוע בקול הקריאה הזאת, אז נטיתי ידי המורה על הכאה ועונש, כי רציתי שתשובו אל דרכי החכמה מפני יראת העונש, ואין מקשיב."
          },
          {
            "hint": "",
            "question": "46. ותפרעו כל עצתי, ותוכחתי לא אביתם?",
            "answer": "כתב רש\"י ותבטלו כל שיעצתי לגדל אתכם בעולם, והגר\"א כתב, דרך האוהב, מתחילה נותן עצה שילך בדרך זו הטובה, וכשלא ישמע אליו, וילך בדרך לא טוב, אז מוכיח אותו על שהולך בדרך לא טוב, וזהו ותפרעו כל עצתי שנתתי לכם לילך בדרך הישר והטוב, ולא שמעתם לעצתי והלכתם אחר שרירות לבכם הרע, ותוכחתי לא אביתם, אחר כך הוכחתי אתכם על שהלכתם בדרך לא טוב ולא אביתם לשמוע תוכחתי."
          },
          {
            "hint": "",
            "question": "47. גם אני באידכם אשחק, אלעג בבא פחדכם?",
            "answer": "כתב המלבי\"ם האיד היא הצרה עצמה, והפחד הוא לפני הצרה, וכתב במעם לועז וכיוון שנהגתם מן הקצה אל הקצה, לא זו בלבד שלא קיימתם דברי, גם נהגתם באופן שיש בזה לעג ובוז לכל מצוותי, גם אני באידכם אשחק, אלעג בבא פחדכם, כיוון שאתם סבורים שאידכם הוא רק מקרה ולא בהשגחה, אף אני אלך עימכם בחמת קרי על פי דרככם לייסרה אתכם שבע על חטאתיכם, עד שתכירו ותדעו שלא במקרה היה לכם כי אם מאיתי, שאביא לכם צרות תכופות זו אחר זו."
          },
          {
            "hint": "",
            "question": "48. בבוא כשואה פחדכם ואידכם כסופה יאתה בבוא עליכם צרה וצוקה?",
            "answer": "כשואה פירש\"י כענן העולה פתאום יבוא פחדכם, ואידכם כרוח סערה תיכף אחריו, וצרה וצוקה, הצרה היא הצרה החיצונית, והצוקה היא צוקת הנפש הפנימית ואז המצב הוא רע ומר מאוד ואבדה כל תקווה ומתייאש לגמרי."
          },
          {
            "hint": "",
            "question": "49. אז יקראוני ולא אענה, ישחרוני ולא ימצאוני?",
            "answer": "אף על פי שהתשובה מתקבלת בכל זמן, אבל פעמים לא תציל לגמרי מן העונש בעולם הזה, ומאחר ולא למדו בימי הילדות שוב לא יוכלו ללמוד בימי הזקנה, ואף על פי שרחמי השם מרובים על בריותיו, ושומע לתפילת כל פה, אף בשעה שקוראים מתוך צרתם, כאן לא יענה ולא ישמע בקול צעקתם, לפי שגלוי וידוע לפניו יתברך, שלא שבו בכל לבם ונפשם כי אם לפי שעה, יקראוני לפי שעה לכן לא אענה, כי רק בעוד מידת הדין מתוחה כנגדם הם שבים, וכשיצאו מן האפילה לאורה ישובו וימרו פי."
          },
          {
            "hint": "",
            "question": "50. איזה שני דברים צריכים לתורה?",
            "answer": "כתב הגר\"א ראשית לדרוש ולחקור את התורה ביגיעה וטורח, ושנית לבקש מה' שיעזור לו ע\"י התפילה."
          },
          {
            "hint": "",
            "question": "51. תחת כי שנאו דעת ויראת ה' לא בחרו?",
            "answer": "כתב המלבי\"ם דמיירי במדרגת הכסילים השונאים דעת, והגם שאין על חוקי החכמה מופת הדעת, בכל זאת אפשר לבוא לכלל דעת ע\"י מוסר ויראת ה', שע\"י יראת ה' יקבעו חוקי החכמה בלבו וישובו להיות ברורים אצלו כדבר שראה בחוש או שהשיג ע\"י מושכלות ראשונות, אבל הם יראת ה' לא בחרו. ורק הולכים אחר תאוותם, לכן לא יגיעו לכלל הדעת."
          },
          {
            "hint": "",
            "question": "52. לא אבו לעצתי ניאצו כל תוכחתי?",
            "answer": "לא רצו לשמוע לעצתי ולקבל את חוקי החכמה, בין מצד שנותנת להם עצה מצד השכל, בין ע\"י פחד העונש, ומאסו כל תוכחתי בזה העניין."
          },
          {
            "hint": "",
            "question": "53. ויאכלו מפרי דרכם וממועצותיהם ישבעו?",
            "answer": "כתב רש\"י הפירות שאוכלים בחייהם בצרות המוצאות אותם, והקרן שמורה להם בגיהנום, על המעשה שהלכו בדרכיהם המושחתים, בין על העצה שלהם שכחשו בחוקי החכמה והאמונה, והגדילו להרע ע\"י מעשיהם, לכן יגדל עונשם ע\"י מעשה ידיהם."
          },
          {
            "hint": "",
            "question": "54. כי משובת פתיים תהרגם ושלוות כסילים תאבדם?",
            "answer": "כתב במצודת דוד מה שבחרו לשבת בהשקט ומרגוע מבלי טורח עול תורה, המרגוע הזה תהרוג אותם כי יקבלו גמולם, וכתב בגר\"א כי הבעלי יראה, תמיד יראתם על פניהם, כי תמיד עליהם עול מלכות שמים, והיפוכם ההולך שובב בשרירות לבו, לכן יאבדו את שתי העולמות, כי לא ימצאו תאוותם בעולם הזה וסופו יורש גיהנום."
          },
          {
            "hint": "",
            "question": "55. ושומע לי ישכן בטח, ושאנן מפחד רעה?",
            "answer": "השומע לעצתי וילך בדרך התורה לידע אותה, ויאהב התוכחה ויבחר ביראת ה', ישכן בטח בעולם הזה בעת בוא צרה על אחרים, ושאנן לעולם הבא, מפחד רעה מדינה של גיהנום, ויהיה שלו ושקט ושאנן בלבו."
          }
        ]
      },
      "ב": {
        "": [
          {
            "hint": "",
            "question": "1. בני אם תיקח אמרי ומצוותי תצפון אתך?",
            "answer": "פירש\"י אם תיקח אמרי בני תהיה, ותצפנם לשמרם בלבבך לבל תשכחם, והגר\"א כתב כי תורה צריך אדם ללמוד יומם ולילה, כדאיתא בירושלמי סוף ברכות- מה התינוק הזה צריך לינוק בכל שעה שביום, כך אדם בישראל צריך ליגע בתורה בכל שעות שביום וכן בלילה, כדכתיב והגית בו יומם ולילה, וכתב הר\"ן נדרים דף ח' חייב אדם ללמוד תמיד יום ולילה כפי כוחו."
          },
          {
            "hint": "",
            "question": "2. מה התועלת בהשגת החכמה?",
            "answer": "לא זו בלבד שקנה חכמה לעצמו, אלא גם ישפיע על אחרים, וגם יחבר ספרים ופירושים למען הדורות הבאים להיות כנהר שאינו פוסק לעולם, והתכלית להידבק בקונו, ומיד יושפע עליו שפע רב של חכמה ויראה ודעת, ויזכה לטוב הצפון בעולם הבא, וגם יהיה לו טוב בעולם הזה, ויזכה למעלת המידות ולמעלת המצוות, ויינצל מדברי המינים ומדברי הרשעים המדברים תהפוכות, ואל יאמר אם קשה כל כך טורח למודה כיצד אעמוד בו, כי מן השמים יסייעו בידו."
          },
          {
            "hint": "",
            "question": "3. כיצד עליו לקחת אמרי ה'?",
            "answer": "לא מפני פניה כלשהי בעולם הזה ובעולם הבא אלא משום שהם אמריי תיקחם, והצנע לכת עם אלוקיך שלא תרעיש העולם במעשיך, ולא תקבל שום טובות הנאה, ויקוים בך אשרי מי שבא לכאן ותלמודו בידו ויהיו מזומנים בידך, ויהיה לימודו לשם קיום המצוות, ויהיה נאה דורש ונאה מקיים, ויצפון המצוות כאדם המצפין דבר חשוב ויקר שיש לו, והתורה היא מרפא לנפש."
          },
          {
            "hint": "",
            "question": "4. להקשיב לחוכמה אזנך, תטה לבך לתבונה?",
            "answer": "כתב המלבי\"ם החכמה תלמד על כל המעשים והמנהגים שייפול עליהם שם רע וטוב, והבינה היא בענייני האמונות והדעות שייפול עליהם שם אמת ושקר, והבינה יבין האדם מכוח בינת עצמו, היינו הבנת הלב, והחכמה אי אפשר שיוציא מדעתו רק צריך לקבלה מן החכמים שקיבלוה מן הנביאים או מלימוד התורה."
          },
          {
            "hint": "",
            "question": "5. מהם המעלות בהשגת החכמה?",
            "answer": "כתב ר' יונה- המעלה הראשונה- להקשיב ולבחון דברי המלמדים, ויכוון שמועתו בלא תוספת ומגרעת, ולא כאנשים שאינם מכוונים שמועתם ויוסיפו עליה ויגרעו ממנה, וגם ידמו לפעמים ששמעו על לאו הן, ועל איסור מותר וכיוצא בזה, והמעלה השניה- שיטה לבו מכל תאוות העולם ויחפוץ להתבונן בחכמה, ואחר שיכוון שמועתו יתבונן במה ששמע וילמד עד עמדו על טעם הדברים, עד שישיג להבין דבר מתוך דבר, ולדמות הדברים במה שראוי לדמות, והמעלה השלישית- יתפלל ויבקש על החכמה מלפני ה' יתברך שיצליח בה וישיג אליה, המעלה הרביעית- שיטרח בחכמה כאשר יטרח האדם לבקש כסף, המעלה החמישית- שתערב לנפשו החכמה ולא יהיה עליו עסקה לטורח מרוב האהבה, ולפי הערבות בטרחה וחיפושה, תפקחנה בה עיני השכל ותשתמר בלב האדם."
          },
          {
            "hint": "",
            "question": "6. כי אם לבינה תקרא, לתבונה תתן קולך?",
            "answer": "כתב הגר\"א להבין דבר מתוך דבר צריך לקרוא אותו בפה וזהו כי אם לבינה תקרא, כי כמו שיש תבונה בחכמה, דהיינו להבין החכמה על בוריה, כך יש תבונה בבינה להבין דבר הבינה על בוריה, כגון ויקרא א' פסוק י' \"ואם מן הצאן\" למעט הנוגח- תמורה דף כ\"ח, מן הוי\"ו היתירה, זה המיעוט נקרא בינה, והיא נכללת בחכמה, ותבונה היא לידע מפני מה מן הוי\"ו יתירה למעט הנוגח דווקא, ולזה צריך יגיעה יותר מן התבונה של החכמה, כי התבונה של החכמה גנוזה בתוך התבונה של הבינה."
          },
          {
            "hint": "",
            "question": "7. אם תבקשנה ככסף וכמטמונים תחפשנה?",
            "answer": "כתב הרלב\"ג אם תבקשנה כמו שיבקשו הכסף ותחפש עליה כמו שיחפשו המטמונים שיחפרו פה ופה עד שימצאום, הנה בזה האופן תמצא התבונה, רוצה לומר שתקבץ כל ההקדמות המפורסמות הנופלות בדרוש אשר תחקור בו, ואחר כך תברר הצודקת מהבלתי צודקת, ובזה האופן תבקשנה ככסף וכמטמונים, וזהו כי כבר יחפרו במקום לראות אם יש שם לכסף מוצא, ואם לא נתברר להם שהחפירה ההיא תובילם למצוא כסף, וכן יעשו עד שימצאו המקום אשר יש בו כסף, וכן ראוי שיעשו למצוא התבונה, לפי שלא יבואו בה בהקדמות עצמיות, ולזה אין לבטוח בהקדמות שמצאו בה מתחילת העניין שיתנו האמת עד שתשלם החקירה בכולם וכמו שזכרנו, וכאשר תעשה כן תבין יראת ה' ותמצא דעת אלוקים."
          },
          {
            "hint": "",
            "question": "8. מדוע המשיל בקשת החכמה לבקשת הכסף וחיפוש המטמונים?",
            "answer": "כתב במעם לועז כשם שמחפשי הכסף והזהב מתחילים לחפור עד תהום רבה ואז ימצאו עפרות שמערב בהם זהב או כסף, והם יזקקו את העפר בטורח רב עד שיצא נקי, ולא יחוסו על טרחם ויוסיפו עוד להעמיק ולחפור, וככל שיוסיפו לחפור כן יוסיפו למצוא יותר כסף ויותר זהב, כן צריכה להיות בקשת החכמה, שלא ירגיש בטורח וישתוקק תמיד להוסיף ולבקש מעט מעט, וקובץ על יד ירבה עד שהכל יצטרף לחשבון גדול."
          },
          {
            "hint": "",
            "question": "9. יגעת ומצאת תאמין, ומדוע לא נאמר יגעת וידעת תאמין?",
            "answer": "כתב שם שכל מה שאדם יגע ועמל בתורה הוא כדי למצוא את שכבר ניטע בו במעמד הר סיני שנשכח ממנו, ואף על פי כן צריכים הכנה ומירוק החומר, ולזה אמרו יגעת ומצאת תאמין, לא אמרו יגעת וידעת."
          },
          {
            "hint": "",
            "question": "10. אז תבין יראת ה', ודעת אלוקים תמצא?",
            "answer": "כתב ר' יונה אחר שסדר המעלות שישיג בהם האדם את החכמה, ידבר על פרי החכמה כנגד ג' עבירות באדם ויש ע\"י הגעלה, ויש ע\"י ליבון אש, הטבילה מועילה להעביר המחשבות רעות אשר לא תעשינה, ויש שצריך הגעלה כגון שאכל דבר אסור וגופו בלוע כקדרה בלועה, והגעלה היא התענית כי התענית מרתיח כל גופו ומזיע ופולט האסור, והמוציא שכבת זרע, והכועס, והמרחיק דברי חז\"ל שלא להאמין בהם, וכל זה חוטא באש, והליבון הוא עסק התורה בתמידות ויגיעה שהיא אש. כי עיקר התועלת שישיג האדם מן החכמה היא ליראה מה', ואמרו חז\"ל אין לו להקב\"ה בעולמו אלא יראת שמים בלבד. ומן החכמה תשיג דעת אלוקים שהיא שלימות המידות והיראה."
          },
          {
            "hint": "",
            "question": "11. מהי ידיעת ה' ביראתו?",
            "answer": "כתב שם עניין ראשון מן היראה היא יראת הגמול והעונש בעולם הזה ובעולם הבא, ועניין השני, הוא מדרגה עליונה מאוד, שתקבל הנפש רוממות ה' יתברך וגבורותיו ונפלאותיו, והזיכרון והעניין והידיעה הזאת יהיו מקובלים בנפש ומצויים בכל עת, וחרותים בלבו, ותקבל הנפש מזה מורא גדול ובושה וצניעות מצויים בכל עת, ויהיה דבר נמנע לנפש לעבור את פי ה' ויבוש מלפניו, והנה תראה כי יירא הבן את האב והעבד את אדונו והתלמיד את רבו שלא לעבור על מצוותם, והעובד מיראת הגמול והעונש לבד, דומה לעבד המשמש את רבו על מנת לקבל פרס."
          },
          {
            "hint": "",
            "question": "12. מהם ארבעת העניינים בידיעת ה'?",
            "answer": "כתב שם, הראשון- מציאות ה' יתברך כדכתיב \"וידעת היום והשבות אל לבבך\", והיא הקודמת לעבודה, כדכתיב בדבה\"י א' כ\"ח, ט' דע את אלוקי אביך ועבדהו. והשני- עבודת ה' יתברך והזהירות במצוותיו, והיראה מעבור על דבריו, ויקרא ידיעת ה', כי בזה יודע בנגלה מפעולות האדם כי הוא מאמין בה, ומקבל עליו עול מלכותו, והשלישי- ידיעת דרכי ה' וגבורת חסדיו ורוב טובו, והתבוננות בנפלאותיו וידיעת רוממותו ותהילותיו כדכתיב הודיעני נא את דרכך ואדעך- שמות ל\"ג, י\"ג, ותקרא גם ידיעה זו מציאות כדכתיב מי ייתן ידעתי ואמצאהו- איוב כ\"ג, ג', ונאמר שדי לא מצאנוהו שם ל\"ז, נ\"ג, מחמת שגיא כוח הוא גדול כוחו, ומונע את הנבראים מלהשיגו, והוא שגיא משפט ורב צדק, ונכנס לפנים משורת הדין, והרביעי- קבלת הנפש היינו קליטת זיכרון האמונה בה' ויחודו ורוממותו כפי מה שהשיג בנפשו, ותתייגע בזה בכל עת ותגיע אל הקריבה והדבקות בהסכמת רצון ה', אמנם לפי גודל הידיעה בדרכי ה' יתברך ורוממותו יוכל האדם לעלות יותר במדרגה הזאת, והנה יקרא הזיכרון ידיעת ה', שנאמר בכל דרכך דעהו, ואמרו חז\"ל כשאתם מתפללים דעו לפני מי אתם מתפללים, ועוד אמר דע מה למעלה ממך עין רואה ואוזן שומעת והוא על עניין הזכירה, והנה זאת המדרגה נקראת בפסוק הזה דעת אלוקים, על כן הוזכרה אחר היראה, כי היא שלימות היראה, וכן מצאנו כי שלימות ידיעת ה' במדרגה הזאת, שנאמר ונדעה ונרדפה לדעת את ה'- הושע ו', ג', והיא ידיעה מאירה וזכה, ותיישר ותכשיר הידיעה את נפשנו ליראה את ה' ולדבקה בו, כאשר הגשם יתקן את הארץ ירווה אותה והולידה והצמיחה, כי מן האפשר שידע האדם ידיעה עליונה ולא תקבל נפשו זיכרון הידיעה ולא יאצל אליה המורא על עניין המדרגה הזאת, ונאמר כי אם בזאת יתהלל המתהלל השכל וידוע אותי, ושויתי ה' לנגדי תמיד, בעבור תהיה יראתו על פניכם לבלתי תחטאו, והנה אם עברת לפני המלך פעם אחת ואחר כך לא ידעת צורתו, אמנם כי תוסיף לראותו תזכור כי היא צורתו, כי הוא המלך אשר כבר ראית, ואיש אחר עבר לפני המלך וזכר צורתו אחר כך, והיא נמצאת במחשבתו וקבל אותה בכוח המדמה אשר בו, הלא זה מכיר ויודע את המלך יותר מן הראשון, על כן מי שקבלה נפשו ידיעת רוממות ה', ויראתו על פניו מבלי שיצטרך להכין לבו ולערוך מחשבתו להביאה ברעיונו ולצייר אותה בנפשו הוא היודע את ה' יתברך, כדכתיב ויבטחו בך יודעי שמך."
          },
          {
            "hint": "",
            "question": "13. כי ה' ייתן חכמה מפיו דעת ותבונה?",
            "answer": "אל תחשוב כיצד אוכל להשיג החכמה אף אם אטרח הרבה, כי באמת ה' ייתן חכמה, שה' נותן חכמה לחכמים שהכינו ליבם לקבל החכמה, וטרחו ויגעו ומבקשים החכמה, כפי מה שראוי לכל אחד ואחד, כתב הראשון לציון הרבה כיתות שומעים החכם, אבל לא ראי זה כראי זה, האחד שומע ומבין שטחיות הדברים ואינו מעמיק לדעת היוצא ממנו, ויש כת אחרת שמדקדקים המכוון היוצא מהמאמר, וזה ייקרא תבונה, וכת שלישית תן לחכם ויחכם עוד, יותר ממה שתצווה אליו, ויתחכם עניין מתוך עניין."
          },
          {
            "hint": "",
            "question": "14. לגבי מה אמרינן יגעתי ומצאתי תאמין?",
            "answer": "כתב במעם לועז דווקא לחדד השכל תלוי ביגיעה, אבל לאסוקי שמעתתא אליבא דהלכתא ולהשיב תשובה לשואלים הרי זה סייעתא דשמייא, וזהו שאומר להשיב מענה כי ה' ייתן חכמה מפיו דעת ותבונה."
          },
          {
            "hint": "",
            "question": "15. כיצד יכול האדם להשיג חוקי החכמה ודעת תבונה?",
            "answer": "כתב המלבי\"ם כבר התבאר שאי אפשר שישיג האדם מעצמו חוקי החכמה, רק יקבלם ע\"י תורת ה', וע\"י לימודי חכמים שקיבלו מהנביאים, אומנם ע\"י רוב הבקשה שמבקש את החכמה ככסף וכמטמונים, אז יזכה להשיג חוקי החכמה ברוח הקודש, כמו אברהם אבינו עליו השלום שהיו שתי כליותיו נובעות חכמה וקיים התורה עד שלא ניתנה, ואז החכמה נתונה לו מה' במתנה עד שישיגה מעצמו, וגם דעת תבונה, שדעת התבונה ימצא האדם מעצמו ע\"י העיון בחושיו או במושכל ראשון ויוציא דבר מתוך דבר, בכל זאת הדעת והתבונה שישיג הם חסרים מאוד, כי ישיגם בעמל רב מן המאוחר אל הקודם וע\"י ניסיונות והצעות רבות, וגם יטעה הרבה פעמים בהשכלותיו, אבל ע\"י עזר ה' ישיג בידיעה פתאומית ואמיתית בלי שום טעות וספק כלל וזהו מפיו דעת תבונה."
          },
          {
            "hint": "",
            "question": "16. יצפון לישרים תושיה מגן להולכי בתמים?",
            "answer": "כתב המלבי\"ם חוץ מהמעשים הכוללים שברא ה' בששת ימי הבריאה, הכין מעשים שיעשו בכל דור ודור כפי חוקי החכמה לצורך ההנהגה ההשגחית שתתחדש בכל דור לפי מעשה הדור ההוא, ומעשים האלה נקראו בשם תושייה, כי הם מוגבלים כפי חכמתו לצורך ההשגחה והשכר והעונש, ומעשים אלו יצאו אל הפועל ע\"י הישרים שימצאו בדור ההוא, וגדר הישרים שהולכים בבינתם ובמעשיהם בדרך ישר והם גדולים מן הצדיקים, כמו שאמרו במדרש, יוסף היה מזומן לפרנס, משה מזומן לגאולה, שהם שלוחי השגחתו לנצור אורחות משפטו, וה' משגיח תמיד על דרכיו ולכן אי אפשר שיכשלו והולך בתמים הוא מי שמעשיו קבועים תמיד על דרך אחת בלי פניה ובלי השתנות, ואף על פי שהתם אינו כישר ויוכל להיות שייכשל ע\"י מסיתים או רעות הזמן או ע\"י טעות ושגיאה, ה' מגן להם מכל סיבה חיצונית וישמור דרכם ממכשול."
          },
          {
            "hint": "",
            "question": "17. לנצור אורחות משפט ודרך חסידיו ישמור?",
            "answer": "כתב הגר\"א שהנצירה היא שמירה מעולה, וגדולה מסתם שמירה, וההולך בדרך התורה שיושב ולומד, צריך שמירה מעולה, כי בהם היצר מתגרה מאוד, כדאיתא בסוכה דף נ\"ב שמניח עמי הארץ ומתגרה בתלמיד חכם וצריך לשומרם בל ייכשלו, וחסידיו הם הרודפים אחר המצוות ואין יצר הרע מתגרה בהם כל כך וסגי להו בשמירה רגילה והסיוע למשתדל בלימוד הוא מארחות משפט ה'."
          },
          {
            "hint": "",
            "question": "18. ויהי דוד עושה משפט וצדקה- מה דרשו חז\"ל?",
            "answer": "איזהו משפט שיש בו צדקה, זה ביצוע פשרה, מכל מקום גם הפשרה צריכה להיות על אדני המשפט, שלא ירדוף לאחד יותר מחברו, וזהו אז תבין צדק ומשפט ומישרים כל מעגל טוב שלא תטה מדרך הישר."
          },
          {
            "hint": "",
            "question": "19. כל דיין שיושב בדין שני דברים מתלווים אליו, מהם?",
            "answer": "איתא בתנחומא שני הדברים המתלווים לדיין היושב בדין הסייף מלמעלה וגיהנום מלמטה, אם זכה והוציא הדין לאמיתה ניצול משניהם, ואם לא נמסר בידיהם, על זה שהפסיד הזכאי וכאילו רצחו נפש, עונש הסייף, וכנגד העוון כלפי שמיא, עונש הגיהנום."
          },
          {
            "hint": "",
            "question": "20. אז תבין צדק ומשפט ומישרים כל מעגל טוב?",
            "answer": "כאן מרומזים המידות הטובות, צדק לגמול חסד ולהיטיב עם הבריות, ומשפט לשפוט עצמו ולהתגבר על יצרו, מישרים דרך הממוצע."
          },
          {
            "hint": "",
            "question": "21. באיזה דרך יש להוכיח את הטעון תוכחה?",
            "answer": "אל לו לבוא בדרך הישר, לומר לו למה עברת על המצווה, אלא ילך בדרך העקיפין וזהו מעגל טוב."
          },
          {
            "hint": "",
            "question": "22. כי תבוא חכמה בלבך ודעת לנפשך ינעם?",
            "answer": "כל ההתחלות קשות ובהשתדלותך בלימוד התורה תזכה לעזר ה' שתקרא חכם לב והוא מי שנקבעו חוקי החכמה בלבו עד שאין יצר הלב חלוק עוד על חוקי החכמה, כי נעשו טבע שני בלבו, והלב מרמז על הכוח המושל באדם, ואז לא ישלטו עליו יצרי התאווה והמידות הרעות צוררי החוכמה, וירגיש במתיקות התורה שהיא נועם ותענוג של עולם הבא."
          },
          {
            "hint": "",
            "question": "23. מהו המשל למרגיש בנועם התורה?",
            "answer": "כתב במעם לועז איש אחד לקח חתן לבתו ויבטיחהו לתת לו מאכלים טובים וערבים והנה לאחר החתונה התברר שהחתן קל דעת ומתהולל כל היום, וכשבא בלילה נתנו לו מן התבשיל שאכלו באותו יום, והנה ריחו נמר וטעמו פג, התרעם החתן על חותנו ואמר, הלא הבטחת לי תבשילים ערבים והנה אני אוכל תבשיל קר שריחו נמר וטעמו פג, אמר לו חותנו, והלא בך בעצמך האשם שבאת מאוחר בלילה, ואילו היית בא בזמן הסעודה היית מרגיש בטעם המאכלים, והנמשל- אם האדם מבטל זמנו כל היום ורק לעת מצוא הוא לומד, אינו מרגיש בטעם התורה שנאמר בה ומתוקים מדבש ונופת צופים."
          },
          {
            "hint": "",
            "question": "24. מזימה תשמור עליך תבונה תנצרכה?",
            "answer": "כתב המלבי\"ם מזימה הם העצות והמחשבות העמוקות בחכמה, היא תשמור עליך שלא תכשל מחוקי החכמה שהם המורים אותך בדבר שיש בו שני דרכים טוב ורע, והתבונה המבדלת בין אמת לשקר בענייני האמיתיות תנצרכה."
          },
          {
            "hint": "",
            "question": "25. להצילך מדרך רע מאיש מדבר תהפוכות?",
            "answer": "כתב שם לבל תטעה מדרכי החכמה אל צד הרע והתאווה, וע\"י מחשבות העמוקות בחכמה יינצל מפיתויי התאווה כי אין יצר הרע מצוי אלא בלב פנוי מן החכמה, ובענייני האמונה יצילך ממכחישי שורשי האמונה ע\"י חקירות מזויפות והיקשים מתעים שהם הפך האמת, ומזה תנצורך התבונה שתדע מה להשיב לאפיקורס."
          },
          {
            "hint": "",
            "question": "26. מהו דרך הרע בסטרא אחרא?",
            "answer": "כתב הגר\"א שהטוב גרוע מן הרע בס\"א, כי ע\"י הטוב של הס\"א האדם נתפתה, והרע הוא רע בעצם שפיו ולבו שווין להרע, ומרמה שפיו מדבר טוב ולבו חושב להרע, והוא נקרא שפתי מרמה, והוא איש מדבר תהפוכות, שמדבר היפוך לבו ,שדובר שלום עם רעהו ורעה בלבבו."
          },
          {
            "hint": "",
            "question": "27. העוזבים אורחות יושר ללכת בדרכי חושך?",
            "answer": "כתב המלבי\"ם הדרך הוא הדרך הגדול וקבוע לרבים וממנו יצאו אורחות לכפרים וערים קטנות, ובתורה לא לבד שהדרך הגדול ישר, כי גם האורחות המסתעפים ממנה הם כולם ישרים, שבכל מצווה מסתעפים ממנה אורחות רבות, כמו ממידת הרחמים יסתעפו נתינת צדקה, הלוואות חסד, השבת העבוט וכדומה, והם אורחות יושר, וברשעה לא לבד שהאופל פרוש על אורחותיה הפרטיים, כי גם הדרך הגדול חושך ולא אור, כי הוא הפך החכמה שהוא אור הלבבות."
          },
          {
            "hint": "",
            "question": "28. השמחים לעשות רע יגילו בתהפוכות רע?",
            "answer": "כתב הגר\"א השמחים לעשות רע, הם הרעים בפועל, שפיהם ולבם שווים להרע, הם שמחים בעשותם את הרע, יגילו בתהפוכות רע, הם המדברים מרמה, שדבריהם נראים טובים, ובאמת היא עצה רעה, והם שמחים כאשר יתהפכו הטוב שדברו לרע, ואמר אצל הרעים לשון שמחה, ואצל המדברים תהפוכות לשון גילה, והחילוק בין גילה לשמחה, שהשמחה היא בדבר חדש, וגילה הוא בדבר שהיה כבר, וזהו ישמחו השמים כי הם חדשים לבקרים, ותגל הארץ כי אין כל חדש תחת השמש, וכן הכא, העושה רע, עשיית הרע אצלו מחודש מעם תאוותו להרע, אבל המדבר מרמה כאשר יתהפך הדבר לרע אינו מחודש אצלו, כי היה בלבו תחילה בעת שנתן לו העצה שייפול בה."
          },
          {
            "hint": "",
            "question": "29. אשר אורחותיהם עיקשים ונלוזים במעגלותם?",
            "answer": "הנלוז הוא יותר גרוע מן העיקש, כי העיקש עומד במרדו, אבל ייתכן שיבוא יום וישנה דעתו, לא כן הנלוז שהוא ההפכפך שאין אדם צופה מה תהיה דרכו בעתיד, הוא מוצא תמיד מקום להטמין עצמו כשועל הזה בחפירתו, כן רבו מעגלות הנלוז להתרחק."
          },
          {
            "hint": "",
            "question": "30. להצילך מאישה זרה, מנכרייה אמריה החליקה?",
            "answer": "כתב המלבי\"ם יש הבדל בין זר לנכרי, שהזר הוא זר לאותו דבר, והנכרי הוא רק מארץ אחרת, ומדבר פה מיצרא דעריות, ויצרא דעבודה זרה שגם נמשלה לזנות בכמה מקומות, והחכמה תציל מאישה זרה בל ייכשל בעבירה, ומעבודה זרה, הגר\"א כתב שסוד התאווה של הסיטרא אחרא נחלק לשניים והוא- תאווה וחמדה, התאווה היא הנאת הגוף והחמדה היא מה שהנפש חומדת והיא הנאת הלב, ואין בזה הנאת הגוף, כמו בגדים נאים ובתים נאים או שיהיה לו ממון רב, והנאת הגוף כמו אכילה ושתייה ומשגל ושאר דברים, ואיתא בחגיגה דף י\"א גזל ועריות נפשו של אדם מתאווה ומחמדתן שבגזל שייך חימוד שאין בזה הנאת הגוף, ובעריות שייך לשון תאווה שהיא הנאת הגוף, והתאווה נקראת נכרייה שאינה ראויה לעם ישראל עם ה' לרדוף אחר תאוות העולם הזה, והחמדה נקראת אישה זרה, חמדת הפרנסה והממון מותרת, אך באמונה מאוד ולא יעשה עוול, שלא יגע בממון שאינו שלו, שהחמדה מביאה לחימוד ממון של איש זר."
          },
          {
            "hint": "",
            "question": "31. העוזבת אלוף נעוריה, ואת ברית אלוהיה שכחה?",
            "answer": "כתב המלבי\"ם שהיא זונה תחת בעלה, ונגד נכרייה אמר שהיא זונה אחר הבעלים לאחוז בדעות מינות, והגר\"א כתב כנגד אישה זרה כתב שחומדת איש זר ועוזבת את בעלה היינו התורה, וכנגד אישה נכרייה שהיא התאווה, שיושב בביתו וממלא כל תאוותו ושוכח ברית אלוקיו, שהן תרי\"ג מצוות שצריך לרדוף לעשותן, ובאבן עזרא כתב ברית אלוקיו- כי נשים נכנסות עם האנשים בברית ה' שלא יבגוד איש באשתו, והיא בגדה."
          },
          {
            "hint": "",
            "question": "32. כי שחה אל מות ביתה, ואל רפאים מעגלותיה?",
            "answer": "כתב המלבי\"ם כי שחה כנגד אישה זונה אמר שהיא מביאה למוות של הגוף קודם זמנו, ונגד אישה נכרייה אמר שמובילה לאבדון הנפש אשר בקהל רפאים תנוח, וגם הדרכים בהם תברור המינות ושיטותיה הם ע\"י מעגלים הנוטים מן היושר והאמת, יובילו לכריתת הנפש ואובדנה, והגר\"א כתב שהרודפים אחר התאווה במקום אחר התורה שהיא חייך, מובילים אל מוות, וכנגד הרודפים אחר הממון במרץ והתלהבות ומרפין עצמם כנגד התורה והמצוות כי כבר נתייגע מן המעגלות שסיבב אחר הממון, ויוביל עצמו למיתה וכרת."
          },
          {
            "hint": "",
            "question": "33. כי באיה לא ישובון ולא ישיגו אורחות חיים?",
            "answer": "כתב רש\"י יקשה בעיניהם לפרוש ממנה ולחזור בהם, וי\"מ שכל הקרב אל ביתה מסתכן שאם ירגיש בעלה בהם ינקם בם ולא יחמול, ולא יועילו תחבולות הנואף והנואפת שלא ירגישו בם, ולא יצליחו להימלט ולהשיג אורחות חיים."
          },
          {
            "hint": "",
            "question": "34. עד שאתה מבקש שייכנס תורה למעיך, בקש שלא ייכנס אכילה ושתייה לתוך מעיך?",
            "answer": "הכי איתא בתנא דבי אליהו רבה כ\"ו ומובא בתוספות כתובות דף ק\"ד ד\"ה לא, וכתב הגר\"א שלא יאמר אדם אלך בשרירות לבי ואח\"כ אשוב, כי לא יוכל לשוב, כי כל באיה לא ישובון, וכן בעלי התאוות לא יוכלו לפרוש מהן, כי התאווה היפוך התורה ולא ישיגו אורחות חיים."
          },
          {
            "hint": "",
            "question": "35. למען תלך בדרך טובים ואורחות צדיקים תשמור?",
            "answer": "כתב הגר\"א טוב הוא המיטיב עם הבריות, וצדיק הוא העושה צדקות ונותן משלו לבריות בחינם אף שלא היה ראוי, והוא עדיף מן הטוב, כי לא לעשות רע עם הבריות זו דרכם של רב בני האדם."
          },
          {
            "hint": "",
            "question": "36. כי ישרים ישכנו ארץ ותמימים יוותרו בה?",
            "answer": "כתב המלבי\"ם יש הבדל בין ישרים לתמימים, הישרים הם הישרים בטבע בין בדרכי הבינה בין בענייני המידות- שכלם וטבעם ומידותיהם הולך מעצמו בדרך הישר, וגדר תמימים הוא מי שמעשיהם קבועים ובלתי משתנה בשום זמן בין בעת הטובה בין בעת רעה, אחר שעושים הכל לשם ה' בלי שום פניה חיצונית, והישרים יצויר שישתנו מעשיהם לפעמים לרוע ולא יוותרו בה לעולם, וע\"י שהם תמימים ייוותרו בה, כי לא יתמוטטו מצדקתם בשום פעם."
          },
          {
            "hint": "",
            "question": "37. מהו המשל לעולם הזה?",
            "answer": "איש אחד היה צריך לשלוח שליח למקום פלוני לעשות שם שליחותו ולהשיבו דבר, באו אליו שני אנשים אחד מאנשי עירו והשני מהעיר ששם היה צריך לעשות השליחות, בחר האיש בבן עירו ולא בשני, תמה הלה ושאל והרי מוטב שתשלח אותי, שאני מכיר את המקום ואת האיש אשר אתה שולח אליו, השיב לו האיש, אתה בבואך לשם תפנה לביתך ותאכל ותשתה ותתעכב, ואני מצפה לתשובה במהרה, ואילו בן עירי יעשה שליחותו במהרה וישוב מיד, הנמשל מי שרואה את העולם הזה כעולם עראי ונמשך אחר תאוותו, יש תקווה שבזמן לא רב יחזור בו, אבל מי שרואה בעולם הזה משכן קבוע אין לו תקווה עוד, כי הוא חושב שעיקר חיי האדם הוא העולם הזה, ומתערה בו כאזרח רענן."
          },
          {
            "hint": "",
            "question": "38. ורשעים מארץ ייכרתו ובוגדים יסחו ממנה?",
            "answer": "כתב הגר\"א רשעים הם חכמים להרע, והם היפוך הישרים, וכאשר יצאו למלחמה מן המיצוע, ייכרתו, ולא יבואו עוד להדרך הטוב, ובוגדים הם היפוך תמימים שאינם יודעים ליישר המידות, והם אינם יוצאים למלחמה כלל, ולכן יסחו היינו יעקרו ממנה ולא ייוותרו בה, היפוך התמימים וכתב הרלב\"ג כי השגחת ה' יתברך תדבק בטובים לשומרם מכל רע, ותסור מן הרשעים."
          }
        ]
      },
      "ג": {
        "": [
          {
            "hint": "",
            "question": "1. בני תורתי אל תשכח ומצוותי יצור לבך?",
            "answer": "כתב המלבי\"ם התורה כוללת כל הלימודים שבתורה כמו הדינים וההלכות שצריך ללמדם אף שלא יעשם, כמו מצוות כוהנים והקורבנות וכדומה, וכן הסיפורים שבתורה שמהם ניקח הפינות האמוניות מההשגחה והנבואה והשכר והעונש, ומזהיר שלא ישכח אותה רק יהגה בה יומם ולילה, עד שיזכור את כולם, וכנגד המצוות שצריך לעשות בפועל או להישמר במצוות לא תעשה, ורובם הם כנגד יצר הלב, לכן אמר ייצור לבך, שהלב הוא כוח הממשלה שבנפש, שימשול על כוחות הנפש שיכונו פעולותיהם כפי מצוות ה'."
          },
          {
            "hint": "",
            "question": "2. מה גורם להשכחת התורה?",
            "answer": "שכחה בטבע האדם מפני החומר שבו שנוטה לצד הטומאה, והסחת הדעת, והזהיר על שניהם והודיע שהתורה צריכה שקידה והתמדה אף ליודעים, כי מרוב הדברים ועומקם השכחה מצויה, ולכן מצווה שלא ישכח הן מצד הטבע והן שלא יסיח דעתו ממנה ויטה את החומר שבו לצד הקדושה, וצריך האדם שתלמודו יהיה שגור תמיד בפיו לחזור עליו כמה פעמים, והעיקר החזרה, כי בפעם הראשונה נהנה מן החידוש אבל מפעם השנייה ואילך הרי זה לשם לימוד."
          },
          {
            "hint": "",
            "question": "3. כי אורך ימים ושנות חיים ושלום יוסיפו לך?",
            "answer": "כתב הרלב\"ג יוסיפו לך אורך ימים ושנות חיים על מה שנקבע לך לפי מערכת הכוכבים, ובזה יוסיפו לך שלום וטוב על הטוב והשלום שנקבע לך ע\"פ סדר הכוכבים, לפי מה שנתן להם ה' יתברך מהכוח ביום היבראם, כי ההשגחה האלוקית תדבק באדם כשיתחכם בחוכמת התורה, ומצד זה יסור ממנו הרע המוגבל לו מצד הכוכבים, ויהיה נוסף טוב על הטוב המסודר לו מהם."
          },
          {
            "hint": "",
            "question": "4. מהם שנות חיים?",
            "answer": "שנות רפואה, שנות עושר, שנות בריאות, וכי יש שנים שאינם של חיים אלא אפילו אותם שנים שנאמר בהם אין לי בהם חפץ- קוהלת י\"ב, מפאת הייסורים ומי שהוגה בתורה מובטחים לו שנות חיים שלא יהיו בהם ייסורים וימי הזקנה גם הם ימי עלייה ולמרות שכוחות הגוף נחלשים חכמה ניתוספת בהם."
          },
          {
            "hint": "",
            "question": "5. חסד ואמת אל יעזבוך?",
            "answer": "כתב ר' יונה כאן מתחיל לדבר בדרכי עבודת ה', ופתח בשתי מידות אלו חסד ואמת, חסד כיצד, שישתדל בכל נפשו לגמול חסד לבני אדם ולהיטיב להם בממונו, ובטורח גופו, ולעשות להם נחת רוח, ולדרוש שלומם וטובתם, ולחפוץ ביקרם וטובם, וייזהר שלא יזיק להם במעשה או בדיבור, ושיתרחק מן האכזריות והרכילות והשנאה והקנאה והגאווה, ושלא ישתרר על בני אדם שלא ברצונם, והאמת כיצד, שלא יאמר לרע טוב ולטוב רע, ולא יחניף לבריות, אלא יקנא לאמת, ויאהב כבוד הצדיקים ושפלות הרשעים, וישפוט בין בני אדם ולא ישא פנים לנכבד ולידידו, ובכל דבר מריבה ומחלוקת יצדיק את הצדיק וירשיע את הרשע, כי מצדיק רשע ומרשיע צדיק תועבת ה' גם שניהם, ואם יהיה לו ויכוח עם חברו והלה ינצחו באמת, יודה על האמת, והמעלות השכליות בכלל האמת וייזהר מן הדעות המשובשות, ומן הסברות הנפסדות, ופתח כאן להזהיר על החסד והאמת כדי שתהיה עבודת ה' רצויה באחזו בחסד ואמת."
          },
          {
            "hint": "",
            "question": "6. גדולה גמילות חסדים יותר מן הצדקה?",
            "answer": "כתב שם שצדקה בממונו וגמילות חסדים בגופו, ועניינה שטורח ומשתדל בתקנת חבריו ותועלתם ודורש בשלומם וטובתם, ויבקר חולים, וינחם אבלים, וידבר על לב עניים מרודים ויכבדם, וימשוך לבות בני אדם להיטיב להם, ויהיה עיניים לעיור ורגליים לפיסח, וישמח בעושי צדקה אף שאינו בעל ממון, ויחזק ידיהם, ויתחזק מאוד גם במידת האמת כי היא אהובה ודרושה מלפני ה' יתברך, ולכן אם יאמר בלבו לתת מתנה, או לקנות חפץ בדמים יקרים, ישתדל לקיים בפועל את אשר גמר בלבו, אם הוא מן המשתדלים להגיע אל שלימות יראת ה'."
          },
          {
            "hint": "",
            "question": "7. קשרם על גרגרותיך כתבם על לוח לבך?",
            "answer": "שידבר במידות חסד ואמת תמיד, והיא תפארתך כענקים על הגרון, והדיבור בהם תמיד יזכיר לנפשו להיזהר בהם, ויועיל לשומעים ויתהדרו בה האוחזים בה, וכתבם על לוח לבך תמיד, היינו והשבות אל לבבך כדי לעשות עצות איך להצליח לקיים אותם תמיד בפועל."
          },
          {
            "hint": "",
            "question": "8. מהו חסד של שקר?",
            "answer": "כגון המשיא עצה שאינה הוגנת לחברו, והלה שמח בה, אבל כלפי שמיא גליא שזה חסד של שקר."
          },
          {
            "hint": "",
            "question": "9. ומצא חן ושכל טוב בעיני אלוקים ואדם?",
            "answer": "כתב הגר\"א חן הוא מלשון חינם, ושכל הוא הצלחה, והיינו בשכר החסד שהוא מתנת חינם, תמצא גם כן חן שהוא מתנת חינם, ובשכר האמת יצליח דרכיך בעיני אלוקים ואדם, ור' יונה כתב חמדת אדם והחן שלו לפי חסדו ונדבתו, כי ע\"י הטוב והחסד אשר יעשה לבריות ימצא חן בעיניהם, וכל המרחם על הבריות מרחמים עליו מן השמים, ודווקא העושה חסד של אמת, ולא העושה חסד של שקר כי ה' בוחן כליות ולב."
          },
          {
            "hint": "",
            "question": "10. מדוע צריך אדם לצאת ידי הבריות?",
            "answer": "טעם אחד, שלא יאמר אדם מה לי מה אומרים הבריות, אני יודע שנקי אני והלא ה' יתברך יודע מחשבות לבות בני אדם ולפניו גלוי וידוע שנקי אנוכי, על כך נאמר והייתם נקיים מה' ומישראל, שאם לא יהיה נקי בעיני הבריות אחרים יראו וילמדו ממנו ולא ידעו האמת. טעם שני, שיגרום לאנשים שיספרו עליו לשון הרע, וטעם שלישי, שאין לאדם לזלזל בכבוד הבריות ולומר מה לי להשגיח על דעתם ועל דבריהם, יאמרו מה שירצו ואני אעשה מה שלבי חפץ, שאסור לזלזל בכבוד הבריות, וכל שאין רוח הבריות נוחה הימנו אין רוח המקום נוחה הימנו."
          },
          {
            "hint": "",
            "question": "11. בטח אל ה' בכל לבך ואל בינתך אל תישען?",
            "answer": "כתב הגר\"א צריך שיהיה לבך שלם במידת הביטחון, ולא במקצת הלב, ואל תישען אפילו במקצת על שכלך, וסוד העניין, כשתהפוך את לבך שיהיה בכל אל ה', אז יברך אותך ה' בכל, וכתב החפץ חיים בקונטרס נפוצות ישראל פרק ח', דע דמידת הביטחון אינה תלויה בזכויות, שאפילו הוא אדם שאינו הגון אך שחיזק ביטחונו בה', כוח הביטחון מגין עליו ומתחסד עימו ה' יתברך, כן כתב הגר\"א ודלא כחובות הלבבות."
          },
          {
            "hint": "",
            "question": "12. במה תלוי תיקון מידות הנפש?",
            "answer": "לפני תיקון המידות צריך לתקן שכלו, היינו שיאמין בה' ויבטח בו ולא יישען על בינתו, ושלא יהיה חכם בעיניו, כי שלימות האמונה והיראה יש להקדים לכל דבר, וע\"י היראה יוכל האדם למשול בנפשו לתקן מידותיה, ולהיזהר בפעולותיה, כמו שאמרו חז\"ל מי שיש בו תורה ואין בו יראה, דומה לגזבר שמסרו לו מפתחות הפנימיות ולא מסרו לו המפתחות החיצוניות, ועוד ששכל בריא ומתוקן יכול לתקן המידות, לא כן שכל מעוות שאמונתו מועטת והוא בוטח בעצמו וחכם בעיניו, על כן אמר שלמה, ראית איש חכם בעיניו תקווה לכסיל ממנו, ויסוד היראה ביטול הבלי העולם הזה ולדעת שפלות האדם, וצניעות ובושת לפני הבורא, וזיכרון רוממותו בכל עת."
          },
          {
            "hint": "",
            "question": "13. בכל דרכיך דעהו והא יישר אורחותיך?",
            "answer": "כתב ר' יונה בכל פעולה אשר תבקש לעשות זכור את ה' יתברך, וקווה אליו להצליחך בו, ותלה בו ביטחונך, והשב לבך אליו, כי אין הפעולה בידך, והוסיף הכא על הפסוק הקודם כי יש מי שבוטח בה' בכלליות ומאמין שהכל בידי שמים, ואינו בוטח באדם ולא בכוחו ושכלו אך לא בכל פרט ופרט אשר יעשה, על כן הוסיף בכל דרכך דעהו, ותזכור את ה' בכל מעשה בפרטיו ובדרך פעולותיו, כי הכל ביד ה' ומבלעדיו אין בך כוח ויכולת בשום פעולה, ותלה תקוותך וצפייתך לחסד ה' יתברך, כמו שאמר דוד ע\"ה קיוויתי ה' קיוותה נפשי, נפשי לה' והוא יישר אורחותיך שע\"י סיוע ה' תדע כמה להתנדב ולמי להתנדב, ואיך וכדומה והרלב\"ג כתב שע\"י שיתבונן בעוצם חכמת ה' הן במזון שאוכל הן בכוח היצירה הנפלא בבריאה ובכל דבר בזה תדבק נפשו בה' גם בעשותו פעולות גופניות."
          },
          {
            "hint": "",
            "question": "14. שתי דרכים שאחד פתח הפתוח לעבודה זרה והשני לזונות- איזה מהם יעדיף?",
            "answer": "איתא במסכת עבודה זרה דף י\"ז ר' חנינא ור' יונתן היו הולכים בדרך, כשהגיעו לשני שבילים שאחד פתוח לעבודה ואחד לזונות אמר אחד לחברו, נלך לפתח עבודה זרה שכבר שחטו יצרו, אמר לו חברו נלך לפתח זונות ונכבוש היצר ונקבל שכר. וכשהגיעו לשם נכנסו הזונות מפניהם לקובתם, אמר לו מנין היה לך לסמוך על נפשך ולא פחדת מיצר הרע, אמר לו התורה תיישר דרכך שלא תבוא לידי חטא, ואפילו היא דרך המובילה לעבירה, יסיר משם סיבת העבירה באופן שתוכל ללכת בטח, אך אין הדבר מתקיים אלו בבן חיל ורב פעלים שבטוח לנצח במלחמה זו ולא להיכשל, אבל מי שלא בטוח בכך אל יהי חכם בעיניו ויכניס עצמו בסכנה לילך אל המקום הרע."
          },
          {
            "hint": "",
            "question": "15. מתי אסור לילך בדרך שיש חשש עבירה?",
            "answer": "כאשר שני הדרכים רעות היה רשות לבחור באחת מהם, אבל כשהאחת רע כמו שפת הנהר שנשים עומדות שם על הכביסה, ויש דרך אחר טוב בלי מכשול, בודאי יש לבחור בדרכא ההיא."
          },
          {
            "hint": "",
            "question": "16. אפילו כשכועס לשם שמים צריך שיהא במידה מנלן?",
            "answer": "כתב בספר חסידים סימן קל\"ז משה רבנו כעס על בני ראובן ואמר תרבות אנשים חטאים- במדבר ל\"ב, לפיכך בן בנו נעשה עבד לפסל מיכה אף על פי שלשם שמים כעס, הכל צריך מידה, וגם שכועס על עוברי עבירה ישקול כעסו כדי שתהא דעתו מיושבת עליו."
          },
          {
            "hint": "",
            "question": "17. אל תהי חכם בעיניך, ירא את ה' וסור מרע?",
            "answer": "כתב ר' יונה כאשר תצליח בעושר ונכסים ובכל משלח ידיך, אל תאמר בלבבך חכמתי עמדה לי, כי הכל בגזרת ה' יתברך מה שיצליח, וכן הזהירה התורה על זה שנאמר פן תאכל ושבעת ואמרת בלבבך- דברים ח', י\"ב, ירא את ה' וסור מרע ומכל מידה פחותה כי רק ע\"י יראת ה' יוכל להסיר מנפשו כל מידה רעה, וכל מידה פחותה היא בכלל רע, כגון צרות עין, שהיא מידה פחותה."
          },
          {
            "hint": "",
            "question": "18. מה הקשר בין הביטחון ויראת שמים?",
            "answer": "כתב שם שלא יגיע האדם לשלמות היראה זולתי בשלמות הביטחון, שלא יבטח באדם ולא יירא זולתי ה' יתברך, ותקבל נפשו שהכל בידי שמים, ואין לו חלק בעצמו, ויקווה תמיד אל ה', וישא עיניו בכל עת אליו, ואז יגיע לשלמות היראה."
          },
          {
            "hint": "",
            "question": "19. רפאות תהי לשרך ושיקוי לעצמותיך?",
            "answer": "כתב המלבי\"ם הגם שחוקי החכמה מתנגדים לטבעך אל תחשוב שאם תלך בהם יחלה גופך, כי חוקי התורה הזהירו על הרבה מאכלות וציוו להתקדש ולפרוש ממותרי המזון, על זה אמר שנהפוך הוא, שלא לבד שלא יחלה ע\"י זה, אלא יהיה לו רפואה לחוליו, ואל תחשוב שע\"י מיני הפרישות של התורה מן העונג והתאווה יתייבש מוח עצמותיך, כי בהפך שיהיו שיקוי לעצמותיך בהשגחת ה' יתברך, והגר\"א כתב הסור מרע שהוא התשובה יהיה רפואה לבשרך, כדכתיב ושב ורפא לו- ישעיהו ו', י', והיראה שהיא מצוות עשה, כי אם ישב ולא עבר עבירה חשוב כאילו עשה מצווה, וייטול שכר מצווה- קידושין ל\"ט, וזהו שיקוי לעצמותיך."
          },
          {
            "hint": "",
            "question": "20. כבד את ה' מהונך ומראשית כל תבואותיך?",
            "answer": "כתב הגר\"א מה שמחויב מן התורה לתת, מחולק לשניים תרומות ומעשרות, וצדקה לעניים, וכתב ר' יונה שלא צריך האדם לחשוש שמא ייעני ע\"י הצדקה והנדבות, אלא יבטח בה', כי בגלל זה יברכהו ה', כי הנותן צדקה לעני לקב\"ה הוא נותנה ודווקא מהונך ולא מההון שבא ע\"י גזל ועושק."
          },
          {
            "hint": "",
            "question": "21. מה דרשו חז\"ל על כבד את ה' מהונך?",
            "answer": "כבדהו במה שחננך שאם קולך ערב תפרוס על שמע ותעבור לפני התיבה, ואם הנך נאה אל תהא פרוץ בעריות, ואם ביכולתו לעודד, יעודד חברו בדברים."
          },
          {
            "hint": "",
            "question": "22. וימלאו אסמיך שובע ותירוש יקביך יפרוצו?",
            "answer": "כתב המלבי\"ם אם תאמין שראשית כל הדברים הם מאתו יתברך, אז הברכה שלוחה מאתו בכל מעשה ידך, ור' יונה כתב וכן כתיב במלאכי ג', י' ובחנוני נא בזאת, וזה מדרכי הביטחון, שיבטח לבו כי כאשר יחסר מממונו למצווה, כן ירבה וכן יפרוץ, ואמרו חז\"ל קיום הממון ומליחתו, החיסרון."
          },
          {
            "hint": "",
            "question": "23. מה המשל לנותן צדקה?",
            "answer": "נמשל לתינוק שכל זמן שיונק משדי אמו מתמלאות דדיה חלב, ולאחר שגומלת אותו מצטמקים שדיה, כך גם בנותני צדקה כל זמן שנותנים מתברכים, וימלאו אסמיך שובע, ותירוש יקביך יפרוצו בשפע."
          },
          {
            "hint": "",
            "question": "24. מוסר ה' בני אל תמאס ואל תקוץ בתוכחתו?",
            "answer": "כתב ר' יונה זה דבר מופלא במעלות הביטחון, שאם יראה בעל הצדקות והמצוות שאינו מצליח בעושר ובשלווה ובאים לו ייסורים מה', יתחזק במידת הביטחון, ואל ימאס מוסר ה', וידע כי הוא לטובתו יותר מגמול ההצלחה בעושר ושלווה, כי רוצה ה' לזכותו ולנקותו מכל אשמה ועוון, ולהגדיל שכרו בעולם הגמול, ותקבל התוכחה באהבה, והייסורין בחביבות."
          },
          {
            "hint": "",
            "question": "25. כי את אשר יאהב ה' יוכיח וכאב את בן ירצה?",
            "answer": "כתב ר' יונה למען לא יישאר עליו כתם עוון אשר ימעט האהבה, ולמען הוסיף על הכנעת לבו, ופן תמעט השלווה את המורא מעליו, ולמען הרבות שכרו, ואין טובה בעולם הזה שתערך לזאת, וכתב רש\"י וכמו שאב שרוצה להיטיב לבנו ומכהו, עד שעוזב הדרך הרע, ואז יפייסהו מחמת אהבתו, כן יערב לך הטובה לאחר המכה."
          },
          {
            "hint": "",
            "question": "26. מדוע מודגש את אשר יאהב יוכיח?",
            "answer": "כתב הגר\"א כי אין דרך להוכיח רק לאוהב אשר לבו דואג על רעתו ורואה שהולך בדרך אשר אינו טוב לא הוא מוכיחו, וכן מסתמא כאשר מוכיח אותך הקב\"ה, מסתמא אוהב אותך, והסימן שמחמת אהבה הוא, שאחר שיסיר שבטו ממנו חפץ למלאות רצונו ומדבר לו תנחומים לפייס דעתו."
          },
          {
            "hint": "",
            "question": "27. אשרי אדם מצא חכמה ואדם יפיק תבונה?",
            "answer": "כתב הגר\"א החכמה מאין תמצא, דהיינו שישמע מרבו או ימצא כתוב בספר, לכן כתיב לשון מציאה, ומזה שיבין החכמה על בוריו, יתגלה רצון החכמה, וזהו יפיק ויוציא מהחכמה תבונה, ורש\"י כתב שלומד חכמה עד ששגורה היא להוציא מפיו."
          },
          {
            "hint": "",
            "question": "28. כי טוב סחרה מסחר כסף ומחרוץ תבואתה?",
            "answer": "כתב רש\"י כל חלופין שאדם מחליף בסחורה זה נוטל זה וזה נוטל זה, אבל האומר לחברו שנה לי פרקך ואני אשנה לך פרקי נמצאו שניהם ביד כל אחד ואחד, וחרוץ זה מין זהב."
          },
          {
            "hint": "",
            "question": "29. מה מעלות החכמה על פני הכסף והזהב?",
            "answer": "א. שהכסף והזהב לא יגיע לאדם תועלתם עד שיצאו מרשותו, והחכמה והתבונה יפוצו מעיינותיהם חוצה ומימיו שמורים.<br>ב. הסוחרים פעמים מרוויחים ופעמים מפסידים, והעוסק בחכמה כולו רווח.<br>ג. יש עושר שמור לבעליו לרעתו, לא כן החכמה שאיננה כעושר שאדם מפחד שמא ייקחוהו ממנו גנבים או ליסטים או מלכים, כי החכמה דרכיה דרכי נועם וכל נתיבותיה שלום."
          },
          {
            "hint": "",
            "question": "30. יקרה היא מפנינים וכל חפציך לא ישוו בה?",
            "answer": "הכסף והזהב ערכם רק בהסכמה אבל הפנינים יקרים מצד עצמם, והתורה יקרה מכולם, כי האבנים היקרות כל אחת יש לה סגולה לדבר מיוחד, אם לחן אם לעושר, ואילו התורה כוללת הכל, ולכן כל חפציך לא ישוו בה, כי היא נותנת חיים, לא כן הפנינים."
          },
          {
            "hint": "",
            "question": "31. אורך ימים בימינה בשמאלה עושר וכבוד?",
            "answer": "כתב המלבי\"ם הכסף והזהב והפנינים הם אוחזים את העושר והכבוד בימינם, כי עיקרם הוא להשיג עושר וכבוד, אבל החכמה היא תאחז את העושר והכבוד בשמאלה, כדבר טפל שאוחזים אותו ביד שמאל, כי בימינה היא אוחזת דבר יקר מזה שהוא ארך ימים, שכולל טוב חיים העולם הזה וגם חיי נצח בעולם הבא."
          },
          {
            "hint": "",
            "question": "32. דרכיה דרכי נועם וכל נתיבותיה שלום?",
            "answer": "י\"מ דרכי התורה דרכי נועם שאין מחייבים הסיגוף, אלא הדרך הממוצעת לא תענוגים יתרים ולא סיגופים, ונצטווינו לענג את השבת והמועד, הרי דרכיה דרכי נועם. ומצווים אנו להטיל שלום בין אדם לחברו ובין איש לאשתו, וי\"מ שלא ככסף וזהב ואבנים טובות ומרגליות שאדם מסכן עצמו בדרכים להשיגם וכן יש סכנות מן העלילה והמלכות אלא דרכיה דרכי נועם וכל נתיבותיה שלום, ועוד שלום לגוף ולנפש, שלום לגוף שנאמר והיה אם שמוע תשמע לקול ה' אלוקיך וגו' כל המחלה אשר שמתי במצרים לא אשים עליך כי אני ה' רופאך- שמות ט\"ז, ושלום לנפש שע\"י קיום המצוות תבוא הנפש טהורה לשורשה."
          },
          {
            "hint": "",
            "question": "33. עץ חיים היא למחזיקים בה ותומכיה מאושר?",
            "answer": "כתב הגר\"א כי דרך המחזיק להחזיק בשתי ידיו, והיינו למקיימים אותה במצוות עשה ולא תעשה, ותומכיה מאושר בשתי רגליים, תמכין דאורייתא, והם שניים התומך בממון- והתומך בגוף והם משמשי תלמידי חכמים."
          },
          {
            "hint": "",
            "question": "34. מדוע הקדימה התורה את זבולון ליששכר?",
            "answer": "שנאמר שמח זבולון בצאתך ויששכר באוהלך, לפי ששבט זבולון עוסק בפרקמטיא ויששכר עוסק בתורה, וזבולון תומך ביששכר שישב באוהלה של תורה, וקיבל שכר מהתורה של יששכר, והתקיים בו ותומכיה מאושר."
          },
          {
            "hint": "",
            "question": "35. הכובש את יצרו האם מקצר את חייו?",
            "answer": "כתב המלבי\"ם עץ חיים היא למחזיקים בה, קאי על הכובש את יצרו כי טבעו מתנגד על החכמה, ויש לו צער גדול לכבוש את היצר והיינו מדמים שהמלחמה הפנימית שלוחם תקצר את חייו, על זה אמר שהיא לו עץ חיים, שמארכת את חייו, כאילו אכל מעץ החיים שחי לעולם."
          },
          {
            "hint": "",
            "question": "36. ה' בחכמה יסד ארץ כונן שמים בתבונה?",
            "answer": "כתב המלבי\"ם שמליצה זו מתאחדת עם פסוק ג' בפרק כ\"ד בחכמה יבנה בית ובתבונה יתכונן, שמצייר בניין הבית בחכמה, והכינון שהוא גמר הבניין מצייר בתבונה, והתמלאות חדרי הבית בכלים יקרים מיחס אל הדעת, וכך נברא העולם יש מאין שמיוחס אל החכמה, כמו שכתוב בראשית ברא אלוקים שתרגומו בחכמתו, וגמר הבניין שהיה בששת ימי המעשה היה ע\"י הוצאת יש מיש, וזה מיחס אל התבונה, והנהגת העולם אחר ששת ימי המעשה שימשיל במילוי חדרי העולם בכלי יקר זה מיחס אל הדעת, וכבר נתבאר שכל דבר שיכונה בשם חכמה יש בו שני דרכים במציאות הפוכים זה מזה, וכן בעת שהוציא האין סוף את העולם יש מאין היה במחשבת היוצר כמה אפשרויות להמציא העולם בדרכים אחרים ובחר להמציאו בדרך זה על פי החכמה העליונה, כמו שנאמר שהיה הקב\"ה בונה עולמות ומחריבן עד שברא את עולמנו, וזה גדר החכמה, ואולם אחר שהמציא את החומרים הראשונים יש מאין, לא הייתה עוד לפניו דרך אחרת להוציא יש מיש, רק הדרך האחת שהייתה מוכנה לפניו לפי הכנת החומר הראשון. והוציא דבר מדבר לפי חוקי התבונה, ומה שמנהיג ההנהגה הסדירה כל ימי עולם לפתוח תהומות ולהריק טל, לפי ההשגחה שמשגיח על צרכי העולם, זה תלוי בדעת, והנה גם תולדות הארץ יש להם לעשות טוב או רע, ויש בהנהגתם שתי דרכים במציאות, וזה הנהגת החכמה ובזה יסד ארץ, וזה יסוד לבריאת העולם שיבראו בעלי בחירה ויתנהגו כפי החכמה, אולם בשמים אין שם בחירה והנהגת טוב או רע, רק הם משכילים את יוצרם ויודעים בין אמת לשקר שזה גדר התבונה, וההנהגה הקבועה תמיד בין לפי הטבע והמערכה ובין ההנהגה ההשגחית והפלא, זה תלוי בדעת אלוקים לפי מה שיודע סדרי ההנהגה וצרכי העולם, ודרכי התחתונים והצורך להשלמתם ולחיותם בידיעה שזה עניין הדעת."
          },
          {
            "hint": "",
            "question": "37. בדעתו תהומות נבקעו ושחקים ירעפו טל?",
            "answer": "כתב ר' יונה כי זה אחרי בריאת העולם, הקב\"ה מחדש בכל יום מעשה בראשית ובדעתו נבקעים התהומות לרצונו, בשופטו העם ומזכה אותם, מעלה התהום ומשקה הארץ, ושמים יתנו טלם ואם לא ישמעו בקולו ועצר את השמים, והכל תלוי בהתנהגות הבריות, וי\"מ בזכות התורה שהיו עתידים לקבל נבקע להם הים, ושחקים ירעפו טל שזכו למן בזכות התורה."
          },
          {
            "hint": "",
            "question": "38. בני אל ילוזו מעיניך נצור תושיה- ומזימה?",
            "answer": "אל יטו מעיניך המעלות האלו החכמה, התבונה, והדעת שבהם נבראו שמים וארץ, וקשה להשיג אפילו חלק קטן מהחכמה, ואין הנבראים מצליחים לברוא אפילו יתוש אחד בחכמתם, ומזהיר על שמירת התורה כי החוקים נקראו תושייה לשון יסוד, והמצוות המושגות מן השכל יקראו מזימה."
          },
          {
            "hint": "",
            "question": "39. ויהיו חיים לנפשך וחן לגרגרותיך?",
            "answer": "כאשר תשמור התורה יהיו דבריך נשמעים בהוכיחך אחרים, בהיותך נאה מקיים ונאה דורש, וזה עניין חן לגרגרותיך, קשוט עצמך ואחר כך קשוט אחרים."
          },
          {
            "hint": "",
            "question": "40. אז תלך לבטח דרכך ורגלך לא תגוף?",
            "answer": "כאן מדבר על הביטחון השלם, שבזכות התורה ה' ישמור צאתך ובואך, בצאתך בפרקמטיא שלך ובבואך בפרקמטיא שלך, וגם בלכתך בדרך, אז תלך לבטח דרכך ורגלך לא תגוף, כמו שנאמר על כפיים ישאונך פן תיגוף באבן רגלך, שלאחר שהבטיח שכר לגוף ולנפש בעסק החכמה אומר שכר אחר, אז תלך לבטח דרכך, בכל מקום שתלך תלך לבטח ותהיה מוצל מכל הפגעים והמקרים הפוגעים באדם בהליכתו בדרך."
          },
          {
            "hint": "",
            "question": "41. אם תשכב לא תפחד ושכבת וערבה שנתך?",
            "answer": "לא רק אם תהיה נעור, אלא אף בשעת השינה לא תפחד מחלומות רעים אלא תישן במנוחה בלי פחד, לא כמו העוסקים בהבלי העולם הזה שהם שרויים תמיד בדאגה, אבל המתעסק בחכמת התורה כל ימיו, היא מביאה אותו לידי ענווה וחסידות והסתפקות ועוד אפילו תשכב בדרך לא תפחד, או תלון במלון לא תפחד מגנבים ושודדי לילה."
          },
          {
            "hint": "",
            "question": "42. אל תירא מפחד פתאום ומשואת רשעים כי תבוא?",
            "answer": "כתב ר' יונה אע\"פ שנגזר על המקום לבוא עליו שואת רשעים, אתה תינצל ולא תיספה בעוון העיר, אחר שאתה נקי מעוון ונוצר תושייה ומזימה, ואתה בוטח בה'."
          },
          {
            "hint": "",
            "question": "43. כי ה' יהיה בכסלך ושמר רגלך מלכד?",
            "answer": "כי הצדיקים הניצלים מן העוון ובוטחים בה' יתברך, ייעשה להם נס ויינצלו אף על פי שהמקום נספה, ושמר רגלך שלא תילכד בעוון העיר, והביטחון הוא שלא יתערב בו שום ספק, גם אם ימצאהו צרות רבות ורעות, יתאמץ בעבודת ה' יתברך ויבטח באמת כי שכרו כפול ומכופל, כי זאת לטוב לו, להעביר את עוונו, ולקרבו אל ה', ולהאדיר חלקו בעולם הגמול."
          },
          {
            "hint": "",
            "question": "44. התקווה והתוחלת מהיכן נאצלות?",
            "answer": "כתב שם התוחלת והתקווה אצולות מן הביטחון, ונקראות ביטחון, והנה התקווה קשורה עם היראה בהכרח, ואל לו להיבהל מקרבת הצרה, וידע כי ה' יתברך רב להושיע אחר שהצרה קרובה לבוא, ולו נתכנו עלילות והרבה רווח והצלה לפניו והרבה עימו פדות, ואם כן איך יחרד הלב ויימס, הלא התקווה תחזקהו, וכפי גדולת התקווה ואומץ הלב בתוחלת תגדל מעלת הנפש, כי חרדת אדם ייתן מוקש, וייתכן שהוא מאמין באמת כי הכל ביד השם, ובהתגבר חולשת טבעו ומורך לבבו זה נותן מוקש ומגביר את הצרה עליו, כי ראוי לאדם שלא יחרד מזרוע בשר ודם, ויכוון יראת לבו בשם, ובוטח בה' ישוגב מן הצרה."
          },
          {
            "hint": "",
            "question": "45. מדוע אדם נכשל בעבירה?",
            "answer": "כתב הגר\"א כי האדם נכשל בעבירה מחמת שני דברים: מחמת חוסר ידיעה, ושנית אף על פי שיודע, פעמים שיצרו מתגבר עליו, ונלכד ברשתו, וה' מציל את הצדיק, דכתיב כי ה' יהיה בכסלך, כלומר במה שאתה כסיל, בזה שאינך יודע, ואף על פי כן לא תיכשל, כי ה' יהיה עימך, ושמר רגלך מלכד, שהיצר לא ילכוד אותך במצודתו ויתגבר עליך."
          },
          {
            "hint": "",
            "question": "46. אל תמנע טוב מבעליו בהיות לאל ידך לעשות?",
            "answer": "רש\"י כתב אם ראית את חברך החפץ להיטיב לעניים אל תמנעהו, דבר אחר אל תמנע צדקה מן העני, בהיות לאל ידך לעשות צדקה, שמא יבוא יום ואין לאל ידך."
          },
          {
            "hint": "",
            "question": "47. עשיר שאינו עוזר לעניים?",
            "answer": "מלבד עוונו שלא מקיים מצוות צדקה גורם שאף הבינוניים יקפצו את ידם, שאומרים אם העשירים אינם נותנים למה ניתן אנחנו, ולכן אמר אל תמנע טוב מבעליו בהיות לאל ידך לעשות, אלא פתוח תפתח את ידך וממך ילמדו ויעשו."
          },
          {
            "hint": "",
            "question": "48. אל תאמר לרעך לך ושוב ומחר אתן ויש אתך?",
            "answer": "אם הבטחת דבר לאדם עשהו מהרה ואל תאמר לו לך ושוב ויש אתך, כי זה מורה על צרות עין, ולכן מתעצל במתנתו, וגם עושה עוון שע\"י כן מכלים את חברו, וגם גורם לו צער בתוחלת ממושכת, ובפרט שיש לו, ובכלל האזהרה שלא יאחר שכר שכיר, בוקר ראשון עובר בבל תלין מדאורייתא, מכאן ואילך עובר בלך ושוב מדרבנן."
          },
          {
            "hint": "",
            "question": "49. אל תחרוש על רעך רעה והוא יושב לבטח אתך?",
            "answer": "כתב ר' יונה אם עשה לך חברך רעה, אל תחרוש עליו רעה בעודנו יושב לבטח אתך, כי זו מידה פחותה מאוד ודרך שקר, אלא תודיעהו שיש לך טינא עליו על מה שהרע לך, שלא יבטח לבו עליך, וגם אם בא להשפיל כבודך בין הבריות ואתה רוצה למנוע הדבר, הודיעו תחילה חמסך עליו שלא יבטח עוד עליך."
          },
          {
            "hint": "",
            "question": "50. מדוע נקט לשון חרישה?",
            "answer": "שלא תסתיר את כוונתך הרעה בעומק לבך שלא ירגיש בה, כמו החורש המטמין הזרע שלא יראוהו, ואחר כך מבצבץ הזרע ועולה, כך היא השנאה."
          },
          {
            "hint": "",
            "question": "51. האם מותר לישב עם אשתו ודעתו לגרשה?",
            "answer": "איתא ביבמות דף ל\"ז ראב\"י אומר, אל ישב אדם עם אשתו ודעתו לגרשה משום שנאמר אל תחרוש על רעך רעה וגו'."
          },
          {
            "hint": "",
            "question": "52. אל תריב עם אדם חינם אם לא גמלך רעה?",
            "answer": "אם חברך פגע בך אבל לא גרם לך נזק של ממש, אל תריב עימו חינם, וי\"מ אם בא עליך רעה מידי אדם, דע שאין הוא הסיבה, אלא נגזר עליך שתבוא עליך צרה זו, והאיש אינו אלא שליח."
          },
          {
            "hint": "",
            "question": "53. אל תקנא באיש חמס ואל תבחר בכל דרכיו?",
            "answer": "כתב הרלב\"ג אל תתאווה ותחמוד לעשות כמוהו ולחמוס אנשים, גם אם תראהו מצליח, ואל תבחר בשום דרך מדרכיו, כי זה יביאך לחטוא במה שהוא חוטא, והמשל כי איש החמס ישלח מנחה גדולה למלך או לשר ויכבדוהו, ואם ירצה האדם לעשות כן, לא ימצא לו, ויצטרך לעשוק ולחמוס אנשים, וכן העניין בשאר דרכיו, ומתועב לפני ה' האיש הלא ישר."
          },
          {
            "hint": "",
            "question": "54. כי תועבת ה' נלוז ואם ישרים סודו?",
            "answer": "הנלוז הוא המעוות בדרכיו לרש\"י, ובילקו\"ש כתב דהוא הנואף, ועם ישרים מעמיק סוד עצתו מאהבתו אותם, וכמו שנאמר בראשית י\"ח, י\"ז וה' אמר המכסה אני מאברהם וגו'- מצודת דוד."
          },
          {
            "hint": "",
            "question": "55. מארת ה' בבית רשע ונווה צדיקים יברך?",
            "answer": "כתב במצודת דוד העושר אשר בבית המרווח של הרשע קללת ה' היא. כי שמורה לרעתו ואת נווה צדיקים הצנוע יברך כי ישפיעו מטובם לדל ולנצרך, ויקבלו גמול, והגר\"א כתב להרשע העולם הזה אצלו כבית, שהוא בקביעות, אבל לצדיקים הוא נווה שהוא מקום דירה לפי שעה."
          },
          {
            "hint": "",
            "question": "56. אם ללצים הוא יליץ ולענווים ייתן חן?",
            "answer": "הלץ הוא הפך העניו, והמתלוצצים על אחרים סופם שה' יזמין מי שיתלוצץ עליהם, ולענווים ייתן חן, יזמין להם בני אדם שימצאו חן בעיניהם- מצודת דוד. ורש\"י כתב אדם הנמשך אחר הלצים, סופו שיהיה לץ עימהם, ואם לענווים יתחבר סוף שיתנו מעשיו חן בעיני הבריות."
          },
          {
            "hint": "",
            "question": "57. כבוד חכמים ינחלו וכסילים מרים קלון?",
            "answer": "כתב הגר\"א לא די שיהיה לחכמים כבוד, אלא שמנחילים גם לבניהם הכבוד, והכבוד שהוא נותן לכסילים הוא כדי להרים קלונם אחר כך, כגון המן הרשע, וי\"מ כל המרים כסילים כאילו עושה קלון לעצמו, שמראה בזה שאינו יודע את מי לכבד ואת מי יש להשפיל."
          }
        ]
      },
      "ד": {
        "": [
          {
            "hint": "",
            "question": "1. שמעו בנים מוסר אב והקשיבו לדעת בינה?",
            "answer": "למעלה פנה אל בן יחיד ואמר שמע בני מוסר אביך, ועכשיו פונה אל כלל הבנים, היינו התלמידים, שהרב מעלתו גדולה ממעלת האב שהוא מביא לחיי העולם הבא, ואמרו חכמי המוסר אבותינו הולידו גופותינו וחכמינו הולידו נפשותינו, ובלי ספק הרב מייסר התלמידים לתועלתם וטובתם, ויש במוסר תבונת המוסר הטוב."
          },
          {
            "hint": "",
            "question": "2. מה הסגולות שצריך המלמד?",
            "answer": "ראשית שיהיה חכם בעל שכל ישר, ושנית שיאהב את התלמידים, שאם ישנא התלמידים תהיה חוכמתו להרע, ואם יחסר שלימות לא ישכיל ללמד."
          },
          {
            "hint": "",
            "question": "3. כי לקח טוב נתתי לכם תורתי על תעזובו?",
            "answer": "איתא בברכות דף ה' כל שאפשר לו לעסוק בתורה ואינו עוסק, הקב\"ה מביא עליו ייסורים מכוערים ועוכרין אותו, שנאמר נאלמתי דומיה החשיתי מטוב וכאבי נעכר, ואין טוב אלא תורה שנאמר- כי לקח טוב נתתי לכם תורתי על תעזובו, ומלימוד התורה יגיע האדם לשני מיני שלמות, שלמות המצוות וחידוד השכל, ומתאמת הן לנערים והן לחכמים לתת לפתאים עורמה, וישמע חכם ויוסף לקח."
          },
          {
            "hint": "",
            "question": "4. חכם לב ייקח מצוות על מה קאי?",
            "answer": "כתב הגר\"א דקאי על לקח טוב נתתי לכם אלו המצוות שלוקחים בידיים לעשותם, ותורתי אל תעזובו, כי היא בכל זמן, ולא כמצוות שיש להם זמן לכל מצווה."
          },
          {
            "hint": "",
            "question": "5. כי בן הייתי לאבי רך ויחיד לפני אמי?",
            "answer": "שלא יאמר אדם מה לי להטריח את בני הרך ללמוד מוסר, כי עליו לדעת שעיקר הלימוד בשנות הילדות, ומעיד שלמה על עצמו שאף על פי שהיה בן יקר לאביו, ורך ויחיד לפני אמו, היינו מעונג, קיבלתי מוסר אבי לרדוף אחר החכמה."
          },
          {
            "hint": "",
            "question": "6. ויורני ויאמר לי יתמך דברי לבך שמור מצוותי וחיה?",
            "answer": "ויוכיחני עניין חשוב ויקר, שהתורה עיקר וצריכה לסעוד הלב, ולכן נמשלה התורה ללחם שתמיד צריך לו, אבל המצוות הם כמו מרקחת שהיא טובה בזמנה כשמגיע זמן המצווה, ויש רמ\"ח מצוות עשה כנגד רמ\"ח איברים שבאדם, וכל מצוות מחיה איבר אחר."
          },
          {
            "hint": "",
            "question": "7. קנה חכמה קנה בינה ואל תשכח ואל תט מאמרי פי?",
            "answer": "יש ללמוד את התורה בהבנה, שאם ילמוד ולא יבין, ישכח לימודו מיד ויטה את הדין, ויאמר על מותר אסור ועל אסור מותר, ור' יונה כתב הווי לשקוד ללמוד תורה ודע מה שתשיב לאפיקורוס, ומן החכמה מגיעים ליראה ולהבין צדק ומשפט, והיזהר כשתקנה חכמה ובינה שלא תשכח מוסרים אלו, ולא תטה מהם בפועל, ולא יניח מהתעסק בתיקון מידותיו, כי לא המדרש עיקר אלא המעשה."
          },
          {
            "hint": "",
            "question": "8. אל תעזבה ותשמרך אהבה ותצרך?",
            "answer": "כתב ר' יונה נצירה גדולה משמירה שהשמירה על כסף או בהמה, רק שלא תכחיש, אבל הנצירה היא טיפוח הדבר לקבל התיקון שהוא ראוי לקבל, כמו נוצר תאנה יאכל פריה, ואם תאהב התורה לחזור תמיד כדי להבין דבר מתוך דבר, ולא תלמד למען הכבוד, אז התורה תצרך, וכן איתא בספרי לאהבה את ה' אלוקיכם, שמא תאמר הריני לומד תורה על מנת שאהיה עשיר, בשביל שאקרא רבי בשביל שאקבל שכר העולם הבא, תלמוד לומר לאהבה, כל שאתם עושים לא תעשו אלא מאהבה."
          },
          {
            "hint": "",
            "question": "9. הלומד תורה לפרקים?",
            "answer": "בעידנא דעסיק בה מגנא ומצלא, בעידנא דלא עסיק בה אגוני מגני מן הפורענות אצולי מן החטא לא מצלת, אבל אם תאהבה, ותצרך מן החטא."
          },
          {
            "hint": "",
            "question": "10. ראשית חכמה קנה חכמה ובכל קנייניך קנה בינה?",
            "answer": "כתב רש\"י תחילת חכמתך למוד מאחרים, קנה לך שמועה מפי רב, ואחר כך תתבונן בה מעצמך להשכיל כל הטעמים דבר מתוך דבר. והמלבי\"ם כתב כבר התבאר כי החכמה אין לה התחלות ויסודות שעליהם נוסדה, ואינה דומה לבינה שיש לה ראשית והתחלה, כי החכמה הם חוקי החכמה שקיבל מאלוקים והם יסוד החכמה, אבל הבינה למשל מי שיש לו התחלת יסודות ההנדסה או חכמת הטבע הוא מבין בם ומוציא דבר בינה."
          },
          {
            "hint": "",
            "question": "11. סלסלה ותרוממך תכבדך כי תחבקנה?",
            "answer": "כתב רש\"י חפשה, היה חוזר עליה לדקדק בה, ואבן עזרא כתב הגביהה ורוממה, והרלב\"ג כתב דרוך וסלול תמיד במסלול התורה, והיא תיתן לך כבוד כי תדבק בה, וי\"מ שלא תנהג בקלות ראש ובזלזול אלא בדרך ארץ, ואל תשב במקומות השחוק ודיבורך יהיה מועט, אז תרוממך ותגביה אותך."
          },
          {
            "hint": "",
            "question": "12. תתן לראשך לוויית חן עטרת תפארת תמגנך?",
            "answer": "כתב ר' יונה שהתורה תיתן לך חן שיהיו דבריך נשמעים ומקובלים, ועטרת תפארת זה הכבוד, ולא יהא כבודך תלוי באחר, וכל המקבל עליו עול תורה פורקין ממנו עול מלכות ועול דרך ארץ וכתב במעם לועז, בנוהג שבעולם אם אדם מוליך בדרך עטרה של זהב, כמה שמירה היא צריכה וכמה אנשים צריכים ללוותו, וכאן התורה היא הנותנת לראשך עטרת תפארת ולא אתה צריך לשמור עליה, אלא היא תשמור עליך."
          },
          {
            "hint": "",
            "question": "13. שמע בני וקח אמרי וירבו לך שנות חיים?",
            "answer": "כתב שם אם עכשיו תשמע אמרי יחשבו כל השנים שחיית שנות חיים, כמו שמפרשים הכתוב- ויחי יעקב בארץ מצרים שבע עשרה שנה, ואותן שנים היו שנות שלווה, ולכן כל ימי חייו היו שנים של חיים, וזהו שנאמר ויהי כל ימי יעקב שני חיו וגו' כאילו כולם שנות חיים, והגר\"א כתב וכי יש שנים שאינם של חיים, אלא אלו ימי אדם שנתהפכו מרעה לטובה, והיינו כי התורה מהפך מרעה לטובה."
          },
          {
            "hint": "",
            "question": "14. בלכתך לא יצר צעדך ואם תרוץ לא תיכשל?",
            "answer": "כתב הגר\"א כי ההולך בדרכי ה' צריך שני דברים- האחד לילך בפתח צר וקטן ובייסורים עד שיבוא אל דרך הישר, כי לפתח חטאת רובץ, והשני שלא לקפוץ למעלה מן הדרגה אשר ראוי לו, אלא צריך האדם לחנך שכלו מעט מעט ובזה תהיה השגתו עולה ומתרחבת והולכת, כעניין אור השחר שמתחיל לזרוח מעט אור והולך ומרחיב, וכן מצינו בישראל שחנכן הקב\"ה בנתינת התורה מעט מעט, תחילה נצטוו במרה מקצת מצוות שבת ומקצת דינים, ואח\"כ נצטוו עשרת הדיברות בסיני, ואחר כך תשלום התורה בארץ מואב, ואז אף אם תרוץ לא תיכשל."
          },
          {
            "hint": "",
            "question": "15. בדרך חכמה הורתיך הדרכתיך במעגלי ישר?",
            "answer": "כתב הגר\"א כי האדם צריך לשני דברים- תורה, ומעשים טובים, והתורה מביאה את האדם לידי הכל, ובתורה יעסוק איך שיהיה הוא טוב, אבל במעשים טובים צריך לשמור ולעשות גדרים שלא לסור מן התורה, ויש הרבה דרכים איך להתנהג ביושר."
          },
          {
            "hint": "",
            "question": "16. החזק במוסר אל תרף נצרה כי היא חייך?",
            "answer": "לא החכמה העיקר אלא המוסר, ואסור להרפות ממנו אפילו רגע אחד, שכל חיי האדם לשבור המידה שלא שבר עד הנה, לכן צריך תמיד להתחזק כי אחרת למה לו חיים, וכתב הגר\"א תוסיף תמיד גדרים ומצוות על המוסר, שלא תבוא לידי רפיון, וכתב המלבי\"ם אחר שיצרי הלב הם מתנגדים לחוקי החכמה כי ציורי לבו נוטים לרעה והם הפוכים מדרך החכמה, צריך הוא למוסר, שבו יאסור כוחות נפשו בל יליזו מדרכי החכמה, וכבר ביארתי בתחילת הספר שמוסר זה הוא יראת ה', שע\"י יראת ה' יירא מלעבור על חוקי החכמה אשר מאתו נתנו, אמנם מוסר זה אינו מתעורר מעצמו בנפש האדם, וצריך להחזיק בו בכל עוז בל תסור יראת ה' מזיכרונו לרגע, ולכן אמר אל תרף, שאם תרפינו רגע יסור מזיכרונך."
          },
          {
            "hint": "",
            "question": "17. באורח רשעים אל תבוא ואל תאשר בדרך רעים?",
            "answer": "שמא תאמר אם אחזיק בחכמה לא אחשוש עוד מללכת באורח רשעים, אל תאמר כן, ואל תבוא באורח רשעים שיוכלו לך ויכשילוך, וכתב הגר\"א רשעים הם בין אדם למקום, ורעים הם בין אדם לבריות, וכתב המלבי\"ם יש הבדל בין דרך לאורח, שהדרך הוא הדרך הגדול ההולך מעיר לעיר, והאורח הוא הדרכים המסתעפים מהדרך הגדול על הכפרים והעיירות, ויש הבדל בין רשעים לרעים, שהרשעים הם במעשה שעושים מעשה רשע, והרע כולל מי שעצמותו רע אף שאינו מרשיע במעשה, כמו המינים והאפיקורסים שרעתם במחשבת מינות וכפירה, ואל תחשוב שבהתפלספותם תבוא אל האושר ואל הדרך האמונה, אל תקווה שתמצא איזה אושר בדרכם הרעה."
          },
          {
            "hint": "",
            "question": "18. פרעהו אל תעבור בו שטה מעליו ועבור?",
            "answer": "כתב המלבי\"ם צריך אתה לקלקל את הדרך הזה, ודע מה שתשיב לאפיקורוס, ואם לא תוכל להפריע אותו על כל פנים אל תעבור בו, ואם כבר פגעת בדרך הזה ועיינת בחקירותיהם ודעותיהם תטה מעליו ועבור לדרך התורה והאמונה."
          },
          {
            "hint": "",
            "question": "19. כיצד על האדם לשבור תאוותו?",
            "answer": "כתב הגר\"א אי אפשר לקפוץ ולאחוז מיד את הקצה האחרון וההיפוך שהיה הרגיל, אלא יתרחק מעט מעט עד שיבוא אל הקצה האחרון, ואז ישבור תאוותו, עד שיעמוד על דרך היושר."
          },
          {
            "hint": "",
            "question": "20. כי לא ישנו אם לא ירעו ונגזלה שנתם אם לא יכשילו?",
            "answer": "האנשים הרעים המושרשים בחטא שאם עבר יום ולא עשו שום רע אינם יכולים להירדם ונגזלה שנתם, ולא מתקררת דעתם עד שירעו, וצריך להתרחק מהם משתי סיבות, האחת שהם עצמם חוטאים, ושנית רצונם להחטיא אחרים, וזהו היפך דרך הטובים שאם עושים עוול, לא ינוח לבם בשכבם על משכבם ותנדד שנתם, והיפך דרך הצדיקים שאינם יכולים לישון עד שעושים מצווה."
          },
          {
            "hint": "",
            "question": "21. כי לחמו לחם רשע ויין חמסים ישתו?",
            "answer": "כשם שאין יכולים להיפרד מאכילה ושתייה, כן אינם יכולים להיפרד מרשעותם, כי הם מכורים לחמס ולרשעות ואינם בוטחים בה' המכין מזון לכל בריה, ולכן אתה בדרך רשעים אל תבוא שלא תטעם טעם לחם רשע וימתק לך."
          },
          {
            "hint": "",
            "question": "22. ואורח צדיקים כאור נוגה הולך ואור עד נכון היום?",
            "answer": "אורח הצדיקים אף על פי שהוא צר בתחילתו, הולך ומאיר בסופו עד אמצע היום. כמו אור השחר שבאמצע היום הוא בשלמותו ותוקפו, ורוצה לומר בכל עת ישכילו יותר לעמוד על דעת תורה."
          },
          {
            "hint": "",
            "question": "23. דרך רשעים כאפילה לא ידעו במה ייכשלו?",
            "answer": "כתב רש\"י פתאים יבוא להם מכשול ולא ידעו להיזהר ממנו, וכתב במצודת דוד כי שוגים בדעתם ותועים מדרך האמת ואינם יודעים ממה להיזהר."
          },
          {
            "hint": "",
            "question": "24. בני לדברי הקשיבה לאמרי הט אזנך?",
            "answer": "כתב ר' יונה הפרשה הזאת מדברת על עניין הזהירות, ואמרו חז\"ל תלמוד מביא לידי מעשה, ומעשה מביא לידי זהירות, בתחילה דיבר שלמה ע\"ה פרשת לימודי החכמה, ואחר כך ג' פרשיות על המעשה- האחת שלימות האמונה שהיא שלימות הביטחון ויראת ה' יתברך, והשנייה קיום התורה, והשלישית לכבד התורה וליראה מתופשי התורה, ולהתרחק מחברת רשע, כי יגיע ממנה הפסד גדול גם לחכמים ולצדיקים, ועתה ידבר על הזהירות ויסדר ד' פרשיות, אחת על זהירות במצווה, השנייה על זהירות ביראה, והשלישית על זהירות מנזקי ממון, והרביעית על ההיפוך של הזהירות והיא העצלות, ואחר כך ידבר בגנות העצלות למען הרחיקך מגבולה."
          },
          {
            "hint": "",
            "question": "25. אל יליזו מעיניך שמרם בתוך לבבך?",
            "answer": "כתב שם הזהיר תחילה על הזיכרון, שלא ישכח אדם המצוות והאזהרות, ודע כי השכחה באה על שני דרכים, האחד שכחת העיקר, השני שכחת המקרה, כגון השוכח עיקר המצווה או האזהרה, ונתעלמה ממנו לפי שעה ועבר עליה, כגון שהיה יודע שחייב להניח תפילין ולקבוע מזוזה ולקרוא קריאת שמע ולהתפלל, ולא שת אל לבו ולא קיים קיום אחד מהם, וזה נקרא פושע כי העלים זיכרון המצווה או האזהרה מעיניו, והפשיעה בשכחת המקרה היא גדולה מן הפשיעה בשכחת העיקר, כי הוא יודע המצווה ואינו שת על לבו לקיימה, ולא יקיים האדם מצווה לעולם אם לא ישים אותה על לבו, ולכן הזהיר בפסוק זה שישים תמיד המצוות על לבו, ויהיו לנגד עיניו בכל עת למען לא יפשע בקיומם, וכנגד שכחת העיקר אמר שמרם בתוך לבבך, והעצה להישמר משכחת העיקר, ללמוד ולהגות בתורה תמיד ולהתגדל בין החכמים."
          },
          {
            "hint": "",
            "question": "26. כי חיים הם למצאיהם ולכל בשרו מרפא?",
            "answer": "חיים הם למי שיטרח וישתדל בהם עד שימצאם, ויסיר העצלות כי לא ייתכן להיזהר משכחת העיקר ושכחת המקרה ומשאר המידות כשהוא מתנהג בעצלתיים, ואפילו איחור המצווה הרבה פשיעה היא, כי היא הסיבה לבטל המצווה, כדאיתא בברכות דף כ\"ח תפילת המוסף כל היום, א\"ר יוחנן ונקרא פושע."
          },
          {
            "hint": "",
            "question": "27. מכל משמר נצור לבך כי ממנו תוצאות חיים?",
            "answer": "מכל מידה רעה נצור לבך מחשוב באכזריות או דבר כעס או כיליות, כדי שתכלה המידה, כי ע\"י הלב תכלה כל המידות הרעות, שתמנע מחשבה מהם ותחשוב בגנותם, ותכסוף בהפכם."
          },
          {
            "hint": "",
            "question": "28. הסר ממך עקשות פה ולזות שפתיים הרחק ממך?",
            "answer": "כתב במעם לועז, שלאחר שמירת הלב צריך לשמור הפה והלשון, כי גם הם מקור החיים, עיקשות פה זה לשון הרע שקשה כשפיכות דמים, ולזות שפתיים שלא תדבר עם חברך אחד בפה ואחד בלב- פסיקתא רבתי, וי\"מ לזות שפתיים שאי אפשר למנוע מאחרים לדבר עליך, אבל יכול להרחיק הדבר שיתנהג באופן שלזות שפתיים תהיה עליך רחוקה, ורש\"י פירש עיקשות פה לשון עקום."
          },
          {
            "hint": "",
            "question": "29. החיצוניות של התורה מרפא לכל בשרו?",
            "answer": "כתב הגר\"א כמו בקריאת שמע שיש רמ\"ח תיבות דוגמת רמ\"ח איברים שבאדם, שכל תיבה רפואה לאיבר, אף שאינו יודע הכוונה, וכמו שאמרו בברכות דף ט\"ו כל המדקדק אותיותיה מצננים לו גיהנום."
          },
          {
            "hint": "",
            "question": "30. עיניך לנוכח יביטו ועפעפיך יישירו נגדך?",
            "answer": "כתב ר' יונה כל המתייהר נכשל בעבירה, ליבא ועינא תרי סרסורי דחטא נינהו, יישירו נגדך, שיכירו למעלתך ולא יחמדו ולא ישאלוך אלא מה שראוי לך, והגר\"א כתב אל תהי צדיק הרבה ואל תתחכם... ואל תרשע הרבה ואל תהי סכל, והיינו אל תהי צדיק הרבה ואל תרשע הרבה, שלא תטה ימין ושמאל, שצריך האדם לילך בדרך הישר, ולא ילך בגדולות ובנפלאות ממנו, כי ייפול הנופל ממנו, וי\"מ שעל האדם לצמצם ראייתו לנקודה, כמו שעושים נקודה במטרה וסביבו עיגול, שע\"י כך מצמצם הראייה לנקודה וזה שאומר עיניך לנוכח יביטו מול המטרה, ועפעפיך יישירו נגדך מול הנקודה."
          },
          {
            "hint": "",
            "question": "31. פלס מעגל רגלך וכל דרכיך יכונו?",
            "answer": "כתב רש\"י שקול דרכך, הפסד מצווה כנגד שכרה ושכר עבירה כנגד הפסדה, ואז כל דרכיך יכונו, והגר\"א כתב שיש שני ענייני מידות, היינו מידות שנולדו עימו בטבע, ומידות שהרגיל את עצמו, ואותן שנולדו עימו נקראים דרכיו, שכן דרכו מתחילת בריאתו, ואותן שהרגיל עצמו קרויים רגל, ואותן שהרגיל עצמו צריכים שמירה כדרך הפלס ליישר העקמומיות ולהעביר מעט מעט את המידות הרעות, וע\"י שיישר האדם את הרגליו הרעים, ויתקנם כראוי, ממילא יכונו מידותיו הטבעיות, ויוכל להתגבר על כוחות החומר."
          },
          {
            "hint": "",
            "question": "32. מה יעשה אדם שלא יחשדוהו?",
            "answer": "פלס מעגל רגלך, קודם שאתה הולך למקום כל שהוא שקול יפה אם אותה הליכה הגונה היא וראויה, ושלא יגיע לך זלזול מאותה הליכה, ואז כל דרכיך יכונו, כל דרכיך יהיו נכונים בעיני בני אדם שלא יחשדוך שמא אתה הולך למקום שאינו כראוי."
          },
          {
            "hint": "",
            "question": "33. אל תט ימין ושמאל הסר רגלך מרע?",
            "answer": "אפילו מידה טובה כגון נדיבות תלך בדרך האמצעי, שהיא בין הכילות והבזבזנות, ובתנאי שלא הלכת דרך רע, אבל אם הלכת בדרך רע, הסר רגלך מרע, טוב לך בדרך הקיצונית להתגבר על המידה הרעה, ועוד אם אי אפשר לך ללכת בדרך האמצעי תשתדל שלא תלך לצד הרע אלא לצד הטוב."
          }
        ]
      },
      "ה": {
        "": [
          {
            "hint": "",
            "question": "1. בני לחכמתי הקשיבה לתבונתי הט אוזנך?",
            "answer": "כתב ר' יונה האוזן אין היזיקה ממנה, וכבר הזהיר על חברת רשע, אך יצווה על האוזן לשמוע דברי חכמים, וצריך האדם ללמוד ולקבל מרבו, ואחר כך יהגה להתבונן, וידוע כתב הגר\"א שלהתבונן ולידע הדבר על בוריו צריך הטיית אוזן יותר, שלא ייפול מדברי רבו שום דבר ארצה."
          },
          {
            "hint": "",
            "question": "2. לשמור מזימות ודעת שפתיך ינצורו?",
            "answer": "כתב במצודת דוד היזהר לשמור את המחשבות, ושפתיך ינצורו לדבר דעת, והמלבי\"ם כתב מזימות הם עצות עמוקות של החוכמה, ודעת נופל על דברים שמשיג אותם בידיעה ברורה, או ע\"י החושים או ע\"י מופתי התבונה."
          },
          {
            "hint": "",
            "question": "3. כי נופת תיטופנה שפתי זרה וחלק משמן חיכה?",
            "answer": "כתב המלבי\"ם יש בזה משל ומליצה, המשל מדבר מאישה זרה ויצר התאווה, שפיתויי שפתיה דומים לנופת, כי המתיק לו את תאוותו, וטעם העבירה חלק כשמן ואינו מרגיש בו שום דופי, ובמליצה ידבר מיצרא דע\"ז אשר יזנה לבבו אחרי דעות חיצוניות, ובפסיקתא רבתי כתוב, בני הזהר מאישה זונה שלא תטעה אותך בדבר שפתיים, ולא תשטה אותך אחר קולה, למה, ואחריתה מרה כלענה, חדה כחרב פיות, מה החרב אוכלת משתי צדיה, כך היא מאבדת חייו של אדם מחיי העולם הזה ומחיי העולם הבא, ומה כתוב אחריו, רגליה יורדות מוות, שמורידה את האדם לעומקה של מוות, וזהו ייסורין רעים, שאול צעדיה יתמכו, אף על פי שנידון בייסורים בעולם הזה, אינו ניצול מגיהנום."
          },
          {
            "hint": "",
            "question": "4. ואחריתה כלענה חדה כחרב פיפיות?",
            "answer": "אל תאמר מה לי לחשוש מדבריה, הרי היא מפתה רק בהתחלה, ואחר כך אסור ממנה, דע שגם בסוף תשתלט עליך ותהיה מוכרח לעשות רצונה, ולשונה חדה וחותכת הגוף והנפש כחרב בעל שתי פיפיות, וממיתה בעולם הזה ובעולם הבא."
          },
          {
            "hint": "",
            "question": "5. רגליה יורדות מוות שאול צעדיה יתמוכו?",
            "answer": "רגליה הם מורדות מוות, וכאילו רגליה תומכות השאול שיהיה הנפתה נופל בה, והנמשל מי שנתפס למינות ימות מיתת הנפש, וכתב הגר\"א כמו שיש כרת ומיתה בעולם הזה, כן יש מוות ושאול בעולם הבא."
          },
          {
            "hint": "",
            "question": "6. אורח חיים פן תפלס נעו מעגלותיה ולא תדע?",
            "answer": "כתב רש\"י כך דרשו בירושלמי פאה א', א', סלסל הקב\"ה מתן שכרן של מצוות ולא פירשן, שלא יראה אדם מצווה שמתן שכרה מרובה, וידבק בה, ויניח שאר המצוות, והמעם לועז כתב, האישה הרעה אינה שוקלת אורח חיים עם אורח מוות כדי שתבחר באורח חיים, אלא נעו מעגלותיה היא אינה יודעת מעגלותיה, כדי להיזהר אלא תנוע ותיפול לשאול ולא תדע את החיים, ואתה תשמע לדברי פי ואינך נכשל לעולם."
          },
          {
            "hint": "",
            "question": "7. ועתה בנים שמעו לי ואל תסורו מאמרי פי?",
            "answer": "כתב הגר\"א עיקר הלימוד יהיה בשביל לעשות, ותראו תמיד לחזור שלא לשכוח שום דבר, וע\"י זה לא תסורו מאמרי פי, ובמעם לועז כתב ועתה שסכנות אלו צפויות לכם הן מצד היצר הרע והן מצד האישה הזרה שמעו לי ואל תתמהו אם תמצאו בספרי אמרי פי כפולים ומכופלים, כי היצר הרע אורב לאדם תדיר, לכן חוזר ומזהיר להתרחק ממנו."
          },
          {
            "hint": "",
            "question": "8. מדוע מציין ועתה בנים?",
            "answer": "כל זמן שאתם קרויים בנים ולא יצאתם מגדר בנים שמעו לי ואל תסורו מאמרי פי, ואומר ועתה, כי היצר קודם החטא מייפה לאדם את החטא ומתארו בהפלגה כי טוב הוא, ואז קשה לו לשמוע לקול המוכיח, אבל כשיודע כבר את התוצאות המרות של החטא אפשר לבוא ולהוכיחו."
          },
          {
            "hint": "",
            "question": "9. הרחק מעליה דרכך ואל תקרב אל פתח ביתה?",
            "answer": "כתב המלבי\"ם שלא תעבור דרך פתח ביתה אף שהזונה איננה שם, ולפי המליצה רוצה לומר שתרחק מדרכי עבודת גילולים ומינות, ומכל מחשבותיהם ואל תאמר שתשמש בזה לעבודת השם."
          },
          {
            "hint": "",
            "question": "10. פן תתן לאחרים הודך ושנותיך לאכזרי?",
            "answer": "כתב רש\"י, פן תפנה לבך לאלוהים אחרים לתת להם תפארת הודך ושבחך, ושנותיך לאכזרי- לשר של גיהנום, דהיינו שתהיה מסור בידו לכל חפצו- מצודת דוד, והמלבי\"ם כתב, ההוד הוא היופי הפנימי הנפשי, שע\"י הזנות יכהה אור השכל והוד הנפש, וימשול על גווייתך חולי אכזרי המושל על הנואפים, ולפי המליצה שע\"י המינות תמסור נשמתך וכוח שכלך לעניינים אשר לא יועילו לאושר הנפש ואשר יוליכו לאבדון."
          },
          {
            "hint": "",
            "question": "11. פן ישבעו זרים כוחך ועצביך בבית נכרי?",
            "answer": "כתב המלבי\"ם, כוח הגוף הוא השכבת זרע, פן תשבע האישה זרה, ועצביך היינו נכסיך שהשגת בעיצבון, יהיו בבית נכרייה, שאינה מתייחסת אליך, כי ולד כותית כמותה, וי\"א שהאישה הזרה גורמת לאובדן של כל הדברים היקרים שאדם מתאווה להם, הם הכבוד, אריכות ימים , הממון והצלחת הבנים."
          },
          {
            "hint": "",
            "question": "12. ונהמת באחריתך בכלות בשרך ושארך?",
            "answer": "כתב במצודת דוד באחרית ימיך ביום המיתה בעת אשר יכלה בשרך אז תנהום מכאב לב, והמלבי\"ם כתב כשיכלה בשרך ע\"י מירוק התאווה, תנהום ותתחרט על העבר, ולפי המליצה כשיגיע קרוב לאחריתו ככלות הבשר ותאוותיו, שבעבורו נטה מעיקרי האמונה כדי למלאות תאוות בשרו, אז ינהום ויתחרט, שאז יחשוב על העולם הנצחי שאבד ממנו ע\"י האישה הזרה שהיא המינות."
          },
          {
            "hint": "",
            "question": "13. מה בין נפש לחיה?",
            "answer": "כתב הגר\"א חיה הוא הנפש המחייה את האדם, ונפש היא הכוח המתאווה, וע\"י התורה זוכה האדם לנשמה, שהיא מקור הקדושה, ואריכות ימים."
          },
          {
            "hint": "",
            "question": "14. ואמרת איך שנאתי מוסר ותוכחת נאץ לבי?",
            "answer": "התמיהה תהיה גדולה, למה לא הועילו כל השמירות הרבות, מוסר התורה והתוכחה, ועוד שלא שמעתי לקול מורי וגם למלמדי לא הטיתי אוזן, ומבואר כיצד הולך מדחי אל דחי, בתחילה שונא שבט מוסר ואומר די לי בדיבורי תוכחה, אחר כך אומר גם תוכחה איני רוצה לשמוע, אלא הורוני דרך תורה ואני אבחר מה שארצה, ואחר כך מואס בתורה ומתדבק בזרה."
          },
          {
            "hint": "",
            "question": "15. לא שמעתי בקול מורי ולמלמדי לא הטיתי אוזני?",
            "answer": "כתב המלבי\"ם המלמד הוא יותר מן המורה, המורה מראה לו פעם אחת איך יעשה אותו, והמלמד ילמדהו פעמים הרבה ובדרך לימוד שכלי ויסביר לו הדבר, ומוסיף שגם לזה לא הטיתי אוזני לשמוע ללימודיו."
          },
          {
            "hint": "",
            "question": "16. כמעט הייתי בכל רע בתוך קהל ועדה?",
            "answer": "בעבור הנאה מועטת העוברת לפי שעה אני מפסיד עולם הבא שכולו ארוך, וע\"י הניאוף קרובים לעבור על שאר העבירות החמורות, גניבה וגזלה ומאכלות אסורות ושפיכות דמים וכיוצא בזה, שעבירה גוררת עבירה, וקלוני מתפרסם בקהל ועדה וזה חמור מכל כי יש בזה חילול ה', ורש\"י כתב כפשע ביני ובין גיהנום, שלא שמעתי לקול מורי."
          },
          {
            "hint": "",
            "question": "17. שתה מים מבורך ונוזלים מתוך בארך?",
            "answer": "כתב רש\"י מבור שנתן הקב\"ה לחלקך, הוא תורת משה, ותחילת בורך מים מכונסים וצריך להתייגע בשאיבה היינו בלימוד ואחר כך בארך נובעים והולכים ונעשה כמעיין המתגבר, ובמעם לועז כתב אחר שהזהיר על האישה הרעה, מתחיל לשבח את האישה המיוחדת לו, ודימה האישה לבור מים שהאדם זקוק לו בכל עת, והתחדשות האהבה והאחווה מיום ליום דימה לבאר הנובע."
          },
          {
            "hint": "",
            "question": "18. יפוצו מעיינותיך חוצה ברחובות פלגי מים?",
            "answer": "אם תשמור אמונים לאשת נעוריך תזכה גם לבנים, ויפוצו מעיינותיך, ותורתך תתפשט בכל העולם, וגם אלו שלא למדו אצלו ילמדו אותה."
          },
          {
            "hint": "",
            "question": "19. מי שגילה לו הקב\"ה דבר ואינו כותבו?",
            "answer": "כתב בספר חסידים סימן תק\"ל, כל מי שגילה לו הקב\"ה דבר ואינו כותבו ויכול לכותבו, הרי כאילו גזל את הקב\"ה, כי לא גילה לו אלא לכותבו, דכתיב סוד ה' ליראיו ובריתו להודיעם, וכתיב יפוצו מעיינותיך חוצה, וכתיב בסוף קוהלת- יביא במשפט על כל נעלם, שגורם שנעלם."
          },
          {
            "hint": "",
            "question": "20. יהיו לך לבדך ואין לזרים אתך?",
            "answer": "כתב הגר\"א שלא תאמר כאשר אתה מלמד אחרים, אין לי בה כלום, כי לא ייקחו ממך חלק מה שיגעת, אלא זה יהיה לך לבדך, והמלבי\"ם כתב הגם שיתפשטו מעיינות חכמתך חוצה, יהיו השמועות נאמרות על שמך, וכן שכר החוכמה יהיה לך לבדך, ואין לזרים אתך, כתב הגר\"א אלו שלא למדו מאתך, רק שומעים מרחוק, אל תשים לבך לזה, ואל תאמר הלא זרים הם ממני, אל תחוש אף שהם אינם בנים שלך, היינו תלמידיך."
          },
          {
            "hint": "",
            "question": "21. הרואה דור שמחבבים את התורה?",
            "answer": "איתא במדרש אם ראית דור שמחבבים עליו דברי תורה, יפוצו מעיינותיך חוצה, ואם לאו יהיו לך לבדך ואין זרים אתך, הלל הזקן אומר, בשעה שמכנסים פזר ובשעה שמפזרים כנס, בשעה שאתה רואה שהתורה חביבה על ישראל והכל שמחים בה, היה אתה מפזר ובשעה שאתה רואה שאין משגיחים בה, היה אתה עוסק בה, וכן איתא במסכת תענית אם תלמיד הגון הוא יפוצו, ואם לא יהיו לך לבדך."
          },
          {
            "hint": "",
            "question": "22. יהי מקורך ברוך ושמח מאשת נעוריך?",
            "answer": "מקור הבנים היינו אשתך תהא ברוכה וחשובה בעיניך, ואיתא ביבמות דף ס\"ג אין אדם מוצא קורת רוח אלא מאשתו הראשונה, ושמח מאשת נעוריך שגזרו מן השמים שתשא אותה ועליך לשמוח בגזרת המלך, ועוד מרמז שאם הבעל שומר אמונים לאשתו גם היא שומרת לו אמונים, ואם הוא מזנה גם אשתו נוהגת כן, ורש\"י כתב היא התורה שלמדת מנעוריך."
          },
          {
            "hint": "",
            "question": "23. אילת אהבים ויעלת חן דדיה ירווך בכל עת באהבת תשגה תמיד?",
            "answer": "כתב במעם לועז, כינה את האישה אילת אהבים ויעלת חן, כי הן היפות שבחיות, כמו שמצינו בשיר השירים- השבעתי אתכם בצבאות או באיילות השדה, ועוד טעם שהזכיר שני בעלי החיים האלו, שכל קיומם בעולם רק על פי מידת הרחמים, כמו שנאמר באיוב פרק ל\"ט- הידעת לדעת יעלי סלע חולל אילות וגו', הרי שתי הבריות האלו קיומם בדרך פלא ונס וגם במסירות נפש, כך הם ישראל והתורה."
          },
          {
            "hint": "",
            "question": "24. ודדיה ירווך בכל עת?",
            "answer": "ולא כדרך הנואף האורב לאישה אחרת שצריך הרבה תחבולות, ולא בכל פעם יכול להפיק זממו, וי\"מ מה דד זה כל זמן שהתינוק ממשמש בו מוצא חלב, אף דברי תורה כל זמן שהאדם הוגה בהם מוצא בהם טעם."
          },
          {
            "hint": "",
            "question": "25. ולמה תשגה בני בזרה ותחבק חיק נכרייה?",
            "answer": "אם הפרזת באהבת אשתך נחשבת שיגיון היינו שגגה, כל שכן שלא תשגה בזרה ולא תחבק חיק נכרייה, ומדוע תתאווה ותחמוד הזרה ותתייגע אחריה ואינך נהנה, שטועה וחושב שייהנה ובאמת אינו נהנה כלל."
          },
          {
            "hint": "",
            "question": "26. כי נוכח עיני ה' דרכי איש, וכל מעגלותיו מפלס?",
            "answer": "אל תחשוב שאם תיסתר במסתרים עם האישה הזרה ה' לא יראך, חלילה וחלילה, אלא מול עיני ה' דרכי איש, כי עיניו משוטטות בכל הארץ, אפילו בחדרי חדרים, ובוחן אם טובים או רעים, לתת לכל איש כדרכו וכפרי מעלליו."
          },
          {
            "hint": "",
            "question": "27. מדוע נמשלה התורה למים?",
            "answer": "ראשית המים ראויים לכל אדם, ומצויים בלא טורח, והם הכרחיים לכל צרכי האדם, וכן אין הגדול מתבייש לומר לקטן השקיני מים, כן אין הגדול מתבייש לומר לקטן למדני פרק אחד, וכן המים מנקים את הגוף, אף התורה מנקה את הנפש."
          },
          {
            "hint": "",
            "question": "28. עוונותיו ילכדונו את הרשע ובחבלי חטאתו יתמך?",
            "answer": "כתב המלבי\"ם לעומת מה שאמר שהדרכים הטובים של האדם הם נוכח עיני ה', שה' מסייע לו להיטהר וללכת בדרך הטוב, אומר שדרכי הרשע אינם מה', רק עוונותיו ילכדונו, כמו שנאמר הבא ליטהר מסייעין לו, והבא ליטמא פותחין לו, ויש הבדל בין עוון ובין חטאת, שהעוון מציין עיוות השכל, והחטא מציין המעשה בפועל, וחיסרון המחשבה וחיסרון המעשה, וע\"י העוון כופר במצווה כדי למלא יצר תאוותו, וע\"י שמרגיל עצמו לחטאים נמשך למינות."
          },
          {
            "hint": "",
            "question": "29. כיצד נדרש פסוק זה?",
            "answer": "איתא באדר\"נ כ\"א ניתאי הארבלי אומר, הרחק משכן רע ואל תתחבר לרשע, אחד שכן שבבית ואחד שכן שבחוץ ואחד שכן שבשדה, שאין הנגעים באים אלא על ביתו של רשע, ובילקו\"ש איתא, מה אדם פורס מצודה ולוכד דגים שבים, כך העוונות פורסים מצודה לחוטא ללכדו, ומה אישה אין נזכרים עוונותיה אלא בשעת חבליה, כך אין נזכרים לאדם עוונותיו אלא כשבא לחבלי שאול, לכן נאמר ובחבלי חטאתו יתמך."
          },
          {
            "hint": "",
            "question": "30. הוא ימות באין מוסר, וברב איוולתו ישגה?",
            "answer": "כתב המלבי\"ם שהרשע המרגיל ברשעו לא יקבל עוד מוסר, ואינו מפחד מעונשי ה', ואף שיענישוהו לא יקבל מוסר, שכל כך דבק באיוולת ומטיל ספק בכל דבר, ולא יאמין שבה העונש בהשגחה שמא מקרה, ולכן תולה הכל במקרה."
          }
        ]
      },
      "ו": {
        "": [
          {
            "hint": "",
            "question": "1. בני אם ערבת לרעך, תקעת לזר כפך?",
            "answer": "אף על פי שגמילות חסדים מצווה גדולה, על האדם לימנע מליפול לידי שיעבוד לחברו, ובפרט בדבר שאין לו בה הנאה לעצמו, והוא הדין בכל עניין דומה, ואם ערבת עשה הכל להשתחרר מן השיעבוד, ורש\"י כתב אם נעשית ערב להקב\"ה שהוא רעך, כדכתיב זה דודי וזה רעי (שיר השירים ה'), וקבלת עליך בסיני ובערבות מואב, באלה ובשבועה לשמור מצוותיו, אל תשוב ותסור מדרכיו ותדבק באפיקורסים."
          },
          {
            "hint": "",
            "question": "2. באיזה שני סוגי ערבים מיירי?",
            "answer": "כתב במעם לועז, דמדבר כאן כנגד שני סוגי ערבים, האחד ערב קבלן, שהמלווה הולך אליו ואינו צריך ללכת תחילה ללווה, ונקרא גם שלוף דוץ, שהמלווה שולף עצמו מן הלווה ותוקע עצמו על הערב, וזהו ותקעת לזר כפך, ותחילת הפסוק מדבר בערב סתם שהולך ללווה תחילה."
          },
          {
            "hint": "",
            "question": "3. נוקשת באמרי פיך נלכדת באמרי פיך?",
            "answer": "שמתחילה חשבת שישלם בזמן, לכן ערבת לו, ואחר כך נתבאר שאינו עומד לשלם, ומה יעשה, ילך ויתרפס לפני המלווה להרבות עליו רעים שלא ילחץ עליו, וכן בפני הלווה שישלם."
          },
          {
            "hint": "",
            "question": "4. עשה זאת אפוא בני והינצל כי באת בכף רעך לך התרפס ורהב רעיך?",
            "answer": "אין לך עצה אחרת, אלא להשתדל בהצלה, היכנע לו והתחנן בפניו שיקל מעליך ויאריכך, וקבע זמן לפירעון."
          },
          {
            "hint": "",
            "question": "5. אל תתן שינה לעיניך ותנומה לעפעפיך?",
            "answer": "אל תנוח מלהשתדל עד שתינצל, ואל תמתין עד שיגיע זמן הפירעון אלא קודם לכן כשהוא עדיין רעך יבקש מהמלווה שיניח לו, והשגח על הלווה שלא יבזבז מעותיו ויוכל לשלם."
          },
          {
            "hint": "",
            "question": "6. כיצד מתפרשת כל הפרשה על היצר?",
            "answer": "כתב במעם לועז, בני אם ערבת לרעך זה היצר הרע, תקעת לזר כפיך, אתה חושב אותו רע והוא חושבך זר, על כן נוקשת, ואין לך ברירה, אלא להכניע עצך ולשבור תאוותך וע\"י כך תתגבר, ואל תתן שינה לעינך, ואז תינצל ממנו."
          },
          {
            "hint": "",
            "question": "7. הינצל כצבי מיד וכציפור מיד יקוש?",
            "answer": "כתב המלבי\"ם הצבי הנצוד הוא ניצול בכוח גופו וקרניו, וכציפור מיד יקוש, שמניחים דבק והוא נוקש ע\"י דביקת נוצותיו אל הדבק, ויינצל ע\"י מריטת נוצותיו הדבוקים אל המוקש, כן תינצל או בכוח גופך, או במה שתניח ממונך ומלבושך ביד מי שערבת לו, וכל זה מליצה על הערבות שערב כל איש לה' לשמור תורתו ומצוותיו, ואחר כך יתקע כפיו לזר הוא יצר הרע, והכוח המתאווה שנמשך לעשות הפך הערבות, וע\"י כך נוקשת באמרי פיך, היא החכמה, שנגרר ע\"י היצר והתאווה לעשות היפך חוקי החכמה, והעצה לינצל ממצודת היצר, להכניע את החומר, ולהגדיל את הקב\"ה ע\"י לימודו ולא ייתן שינה לעיניו, ויעבוד את ה' בתמידות."
          },
          {
            "hint": "",
            "question": "8. לך אל נמלה עצל ראה דרכיה וחכם?",
            "answer": "כתב שם, כל כוחות מעשה בראשית נטועים בנפש האדם, וכל כוח ומידה שימצא האדם בבעלי החיים, ידע כי נמצא גם בנפשו, ויש הרבה מידות בבעלי חיים שהטביע בהם ה', והם אינם צריכים להם לצורך חיותם, רק כדי שילמד האדם מהם לעשות כן, והנמלה נטע ה' בה מידת הזריזות לאסוף ולהכניס הרבה ממה שהיא זקוקה, כדי שממנה ילמד האדם לשקוד ולהרבות באסיפת החוכמה, ולא להיות עצל, הנמלה אוספת כמה אלפי גרעינים, וכל מאכלה גרעין וחצי."
          },
          {
            "hint": "",
            "question": "9. מה לומדים מהנמלה לדעת הגר\"א?",
            "answer": "ראשית הזריזות, שאם הינך מתעצל במעשים טובים, למד מן הנמלה שאוספת הרבה, אף על פי שאינה צריכה אלא גרעין וחצי לשנה, ומצאו פעם בחורי הנמלה שלוש מאות כור, ושנית נלמד ממנה מידות, שהיא אינה נוגעת במה שאינו שלה, ועושה זאת ע\"י חוש הריח המפותח שניתן לה, ושלישית נלמד ממנה חכמה, שהנמלה עושה שלושה חורים, ואינה מניחה את התבואה לא בעליונה ולא בתחתונה, אלא באמצעית, כי מתייראת מן הגשמים שלמעלה, ומן התהום שלמטה, ולכן ראה חכמתה וחכם."
          },
          {
            "hint": "",
            "question": "10. אשר אין לה קצין שוטר ומושל?",
            "answer": "כתב רש\"י אשר אין לה קצין שיוכיח אותה ויזרזנה ויוציא מידה אם תגזול דבר מחברתה ואף על פי כן אין גוזלת אחת מחברתה, והאבן עזרא כתב שאין לה קצין להכריחנה לעשות כן, אלא מחוכמתה תכין לחמה."
          },
          {
            "hint": "",
            "question": "11. מה המעשה של שלמה והנמלה?",
            "answer": "אמר שלמה המלך בלבו, כלום יש מלך בעולם שהוא עשיר כמוני, מיד שלח הקב\"ה אצל שלמה נמלה קטנה, אמרה לו, האם אתה רוצה לסעוד אצלי, אתה וכל חילותיך, צחק שלמה ואמר נמלה שוטה שכמותך, כלום תוכלי לתת אוכל לכל חיילי המרובים, אמרה לו, אני נותנת אוכל לך ולכל חייליך ולכל עבדיך שבעה ימים ושבעה לילות, אבל תן לי אחד מעבדיך שיכין לך סעודה כהלכה, מיד שלח עבדיו אל הנמלה וחפרו ומצאו שם כמה וכמה אוצרות של חיטים ושעורים עצים ותבן, והכינו סעודה למלך, בא שלמה המלך עם כל חייליו ועבדיו וסעדו שם ז' ימים וז' לילות"
          },
          {
            "hint": "",
            "question": "12. תכין בקיץ לחמה אגרה בקציר מאכלה?",
            "answer": "כתב הגר\"א בשעת הקציר אין הנמלה עושה כלל, רק אוספת ולבסוף שהוא זמן קצות התאנים, והוא נקרא קיץ, אז היא מכינה את שאספה שיהיה ראוי למאכלה וזהו לחמה, והמליצה שצריך האדם בימי נעוריו, שהוא זמן הקציר, לאגור ולאסוף, היינו ללמוד הרבה תורה, ואח\"כ בקיץ שהוא סוף ימיו בימי זקנותו, צריך לטחון אותם להבין כל דבר על בוריו, וזהו אם אין קמח אין תורה, אם אין תורה אין קמח, כלומר אם לא יהיה בידו תורה הרבה, לא יהיה לו ממה לטחון, ואם אין קמח שלא יטחן וידקדק היטב, אין תורה, כלומר אין בידו כלום אף שלמד הרבה."
          },
          {
            "hint": "",
            "question": "13. עד מתי עצל תשכב מתי תקום משנתך?",
            "answer": "דרך העצל לישון כמה שעות של היום, ואחר שהתעורר משנתו ישכב יתר היום על מיטתו, ועל זה אמר מתי תקום ותתעורר משנתך, והמליצה שבנערותו ישן ואיננו מבחין כלל מפני הסכלות, וגם אחרי שיתעורר וישכיל תכלית האדם וכי ראוי שיעסוק בתורת ה', ישכב אחר כך ולא יעשה מאומה מפני העצלות."
          },
          {
            "hint": "",
            "question": "14. מעט שנות מעט תנומות מעט חיבוק ידיים לשכב?",
            "answer": "מזהיר את העצל לבל יפנק עצמו ויאמר כן אחר השינה הארוכה, כי אם יצטרפו כולם יחד, יעבור כל היום בבטלה."
          },
          {
            "hint": "",
            "question": "15. ובא כמהלך ראשך ומחסורך כאיש מגן?",
            "answer": "כתב רש\"י אם תעשה כן יבוא חסרונך, ודבר שאתה רש ממנו יבוא לך מיד, כאדם המהלך מהר, ומחסורך יבוא ויתמלא, ובמצודת דוד כתב בעבור זה יבוא לך עניות פתאום, ודבר המחסר עושרך מהרה יבוא כאיש המלובש במגן לרדת אל המלחמה, שאין דרכו להתעכב בדרך מהלכו."
          },
          {
            "hint": "",
            "question": "16. אדם המתעורר לעזוב דרכיו הרעים כיצד יעשה?",
            "answer": "אל ישמע לעצת היצר שיאמר לו, אמנם טוב עשית, אבל אל לך למהר כל כך אלא לאט לך, או לאחר שתתפנה מעסקיך, כי ע\"י כך אתה עלול להתקרר ולחזור לשנתך, על כן מיד כשיתעורר, יקום כארי ויעזוב דרכו הרעה, ויעשה מלאכתו עראי ותורתו קבע."
          },
          {
            "hint": "",
            "question": "17. אדם בליעל איש אוון הולך עקשות פה?",
            "answer": "כתב המלבי\"ם איש בליעל הוא הפורק עול מלכות שמים מעליו במצוות שבין אדם למקום, ובמצוות שבין אדם לחברו הוא איש אוון, ומדבר קשות נגד חוקי התורה ובזה ניכרת רשעותו, וי\"מ שמדבר רכילות, והגר\"א כתב שבליעל הוא הפורק ממנו עול מלכות שמים ועול בשר ודם, ואין עליו שום עול, והולך בשרירות לבו הרע, ואיש אוון הוא הרע במחשבותיו לעומת בליעל שהוא בפועל."
          },
          {
            "hint": "",
            "question": "18. קורץ בעיניו מולל ברגליו מורה באצבעותיו?",
            "answer": "כתב המלבי\"ם קורץ בעיניו הפך ממה שנאמר ולא תתורו אחרי עיניכם, ומולל ברגליו ומרמז ברגליו לרוע, ובידיים מורה, ורש\"י כתב קורץ בעיניו רמיזות של מרמה, וכן השאר כדי להסית הבריות לעבודה זרה, והמאירי כתב, כשנשמר השקרן מלדבר, רומז בקריצת עין שהוא יותר נקלה ומשגת לרמוז בריחוק, ואם יראה שזה לא יספיק, יתקרב אל הנרמז וירמוז לו ברמיסת רגל, ואם לא יספיק יורה באצבעותיו."
          },
          {
            "hint": "",
            "question": "19. תהפוכות בלבו חורש רע בכל עת מדנים ישלח?",
            "answer": "כתב במצודת דוד מחשבות לבו להפוך הדבר מכמות שהוא, וחושב רע בכל עת, ומגרה מחלוקת בין אנשים, ורש\"י כתב ששולח מדנים בין האדם לבוראו."
          },
          {
            "hint": "",
            "question": "20. על כן פתאום יבוא אידו פתע ישבר ואין מרפא?",
            "answer": "כשם שהיה חורש רע בלי הפסק, להביא רעה על בני אדם, כך יבוא מפלתו פתאום בלי שתהיה לו שהות לחשוב איך להינצל, ונהג בו הקב\"ה מידה כנגד מידה, כשם שהסתיר שנאתו מחברו שלא יוכל להיזהר מפניו, כך יבוא אידו פתע שלא יוכל להיזהר."
          },
          {
            "hint": "",
            "question": "21. שש הנה שנא ה' ושבע תועבת נפשו?",
            "answer": "וכתב במצודת דוד שהשביעית היא תועבת נפשו- היינו שנואה מכולן, והולך ומונה עיניים רמות זו גסות רוח, והגאווה ניכרת בעיניים ,ולשון שקר, וידיים שופכות דם נקי, לב חורש מחשבות אוון, ורגליים ממהרות לרוץ לרעה, וגסות הרוח שקולה כנגד כולם, שעל ידי גסות הרוח לא יחוש אם יכזב, ומי שמכזבו נקל בעיניו להורגו, ואם לא יוכל להורגו חושב עליו מחשבות אוון, ואם לא יפיק מחשבות ירוץ להרע לו בממונו, ואם לא יוכל, יעיד עליו להפסיד ממונו או להורגו בעדותו, ואם לא יוכל, ישלח מדנים בינו ובין אחיו, ורס\"ג כתב שלשון שקר היא השקולה כנגד כולם, כי כל המידות הרעות כלולות בה."
          },
          {
            "hint": "",
            "question": "22. כיצד דרשו בתנחומא אלו השבעה?",
            "answer": "עיניים רמות כנגד הסוטה תחת בעלה ותולה עיניה באחר, ונואפת ואומרת לבעלה ממך אני מעוברת, וידיים שופכות דם נקי, שהנואף כך הוא, נכנס על מנת לחטוא ולהרוג אם ייתפש, לב חורש מחשבות אוון ורגליים ממהרות לרוץ לרעה, שהן ממהרות לעשות תאוותן, יפיח כזבים עד שקר, שאם ייתפשו הם נשבעים ואומרים לא, אלא מסיח הייתי עמה, ומשלח מדנים בין אחים שכל ישראל אחים הם, והנואף אשת חברו בעלה שומע ושונאו ואינו יכול לראותו."
          },
          {
            "hint": "",
            "question": "23. כיצד נדרש בספרי על עשו?",
            "answer": "רבי אלעזר בן פדת אומר וישא עיניו וירא את הנשים, לשון שקר שהיה צד את הבריות בפיו, ורגליים ממהרות- שהיה רץ אחר יעקב להרגו, ידיים שופכות דם- כי עייף אנוכי, לב חורש- ויאמר עשו בלבו, יפיח כזבים שכפר בתחיית המתים דכתיב ואנוכי הולך למות, ומשלח מדנים בין ישמעאל ליצחק."
          },
          {
            "hint": "",
            "question": "24. העושה חבילות של עבירות מה יעשה?",
            "answer": "איתא במדרש ויק\"ר כ\"א, אם עשית חבילות של עבירות עשה כנגדן חבילות של מצוות, עיניים רמות- כנגד זה והיו לטוטפות בין עיניך, כנגד לשון שקר, ולמדתם אותם את בניכם, כנגד וידיים שופכות דם נקי, וקשרתם אותם לאות על ידכם כנגד לב חושב מחשבות אוון, והיו הדברים אשר אנוכי מצווך היום על לבבך, רגליים ממהרות לרוץ לרעה, הווי רץ לקיים מצוות מילה שהיא בין הרגליים, יפיח כזבים עד שקר, אתם עדי נאום ה', משלח מדנים בין אחים, אמור לחכמה אחותי את."
          },
          {
            "hint": "",
            "question": "25. נצור בני מצוות אביך ואל תיטוש תורת אמך?",
            "answer": "כתב הגר\"א המצוות אינן אלא בזמנן וכשבא לידו לכן אומר לשון נצור, אבל התורה אסור ליטוש אפילו רגע אחד, כי צריך ללמוד תמיד בכל עת ובכל שעה, ומדוע אמר אצל המצווה אביך ואצל התורה אמך? כי שורש המצווה היא בחכמה הנעלמת מעיני כל חי שהיא במחשבה, והתורה בבינה, ועוד שהמצוות הם אור מקיף, והתורה היא אור פנימי, כמו מצוות תפילין מזוזה וציצית שהם מסביב לאדם, והתורה היא הנפש והמצוות הן בגוף."
          },
          {
            "hint": "",
            "question": "26. קשרם על לבך תמיד ענדם על גרגרותיך?",
            "answer": "כתב המלבי\"ם, שהגם שהמצוות רחוקים מטבע הלב, תקשרם בעבותות שיהיו קשורים על לבך, ותטה את לבך שהוא הכוח המושל בגוף, לשמרם, וגם ענדם על גרגרותיך לדבר בהם תמיד שעל ידי השינון ישמרו אצלך גם בלב."
          },
          {
            "hint": "",
            "question": "27. בהתהלכך תנחה אותך, בשכבך תשמור עליך, והקיצות היא תשיחך?",
            "answer": "כתב הגר\"א שלושה מצבים הם באדם, עמידה, הילוך, ושכיבה, וכן הם שלושה זמנים כדאיתא בסוטה דף כ\"א, בהתהלכך תנחה אותך- בעולם הזה, בשכבך תשמור עליך- בקבר, והקיצות היא תשיחך- בתחיית המתים."
          },
          {
            "hint": "",
            "question": "28. כי נר מצווה ותורה אור ודרך חיים תוכחות מוסר?",
            "answer": "כתב רש\"י כמו שהאור מאיר לעולם תמיד, כך התורה עומדת זכותה לעולם אל האדם, וזכות מצוותה לפי שעה כאור הנר, ותוכחות המוסר הם המטים את האדם לחיים, נמצא שהם דרך החיים, ובסוטה דף כ\"א דרש רבי מנחם בר יוסי, מה נר אינו מגין אלא לפי שעה, אף מצווה אינה מגינה אלא לפי שעה, ומה אור מגין לעולם אף התורה מגינה לעולם."
          },
          {
            "hint": "",
            "question": "29. לשמרך מאשת רע מחלקת לשון נכרייה?",
            "answer": "כתב ר' יונה, הזהיר זה בעבור כי היא ראש לעבירות ובעבורה יבוא אדם לידי עניות עד חסרון כיכר לחם, ועל זה אמרו חז\"ל שלא להרבות דברים עם אשתו נדה, שמא יגבר היצר ויבוא לידי פשיעה, וקל וחומר באשת חברו שלבו תקפו עליה ביותר, שאם באשתו נדה שלמחר תהיה מותרת לו ודומה לו כפת בסלו, אמרו, כל שכן באשת נכרי שהיצר מתאווה אליה, כעניין שאמרו מים גנובים ימתקו."
          },
          {
            "hint": "",
            "question": "30. המרבה שיחה עם האישה?",
            "answer": "גורם רעה לעצמו, כלומר גורם שהיצר מתגבר עליו, ובוטל מדברי תורה, כי מחשבת התורה לו תיכון כנגד עיניו בעוד לבו פונה אל האישה ואל השיחה, כי הם שתי מחשבות שאין הלב סובלתם כאחד, וסופו יורש גיהינום, שהולך בשרירות לבו."
          },
          {
            "hint": "",
            "question": "31. אל תחמוד יפיה בלבבך ואל תקחה בעפעפיה?",
            "answer": "אל תיקח לבך להיות נמשך אחריה על ידי רמזי עפעפיה, והם העיניים, כי האדם כיוון שמביט באישה נלכד ברשתה אשר היא מצודה ולא יוכל להימלט ממנה, כי אינו רואה את אשר יהיה לו באחריתו, רק את אשר שחשקה לבו כעת, וכדכתיב יונה פותה הולכת במדבר ורואה את הבר ואינה רואה את המכמר, וחרמים לבה כשהיא חושקת האדם בלבה בודאי ייכשל בה, אפילו אם לא יחשוק אותה, ומזלו הרע של זה האיש גרם שתחשוק היא בו, ואם אחזתו בידיה הוא לקוח בבית האסורים ושוב אין לו תקווה. והצדיק הקב\"ה שומרו ואינו מזמן לו דבר שיוכל להיכשל בו, ורק החוטא שאינו מתרחק מדרכי הרע ואין לבו שלם, מזדמן לו עניין זה."
          },
          {
            "hint": "",
            "question": "32. כי בעד אישה זונה עד כיכר לחם ואשת איש נפש יקרה תצוד?",
            "answer": "האישה הזונה שיכול לבוא אליה בכל עת בעבור אתנן, עלול להגיע עד פת לחם שלא תהיה בידו, אבל אשת איש היא עצמה חושקת ולכן אינה נוטלת אתנן, יכול לטעות ולחשוב כיוון שאינה נוטלת שכר לא יתרושש, לא כן הוא, אלא ההפסד גדול יותר, כי נפש יקרה תצוד, והיא נשמתו החצובה מתחת כיסא הכבוד, שתרד לשאול."
          },
          {
            "hint": "",
            "question": "33. היחתה איש אש בחיקו ובגדיו לא תשרפנה?",
            "answer": "כתב הגר\"א, המידות נקראות בגדים, והמידות נקראו מידות לפי שצריך האדם למדוד עצמו וענייניו ופעולותיו לפי מה שהוא צריך לפי הזמן והמקום והעניין, ועליו להרגיל עצמו במידות על פי התורה, שיהפוך לטבעו ממש אף על פי שטבעו המולד היה הפוך, וזוהי מלחמה תמידית בחיי האדם לשבור את מידותיו כפי ציווי התורה, ולכן ההולך אחרי תאוותו ישרוף מידותיו אפילו הטובות בין המולדות ובין הנרכשות."
          },
          {
            "hint": "",
            "question": "34. אם יהלך איש על הגחלים ורגליו לא תכוינה?",
            "answer": "כתב שם, דמיירי הכא כנגד ההולך אחר חמדותיו בשווקים וברחובות, ובקל יסור ממנו כל מה שהורגל במידות טובות, והוא אינו שם לב מחמת טרדותיו, לכן ההולך אחר תאוותיו מאבד את המידות הטובות שבטבע הולדתו וההולך אחר חמדת הממון מאבד את המידות הטובות שהורגל בהן."
          },
          {
            "hint": "",
            "question": "35. כן הבא על אשת רעהו לא ינקה כל הנוגע בה?",
            "answer": "הבא אל אשת רעהו דומה כמחתה אש בחיקו שישרפו בגדיו לגמרי, והנוגע שאינו שוכב עמה רק נוגע, לא ינקה ורגליו תכוינה- המלבי\"ם, והנמשל שייכרת."
          },
          {
            "hint": "",
            "question": "36. מדוע הנואף גרוע מן הגנב?",
            "answer": "הגנב גונב כי התאווה לאכול בשר וגנב שור או שה וטבחו או מכרו, או שגנב חפץ ומכרו ומשלם כפל, או ארבעה וחמישה בעד השור והשה, ולאחר ששילם כבר נשא עוונו וכיוון שנקלה הרי הוא כאחיך, אך הנואף אישה הוא חסר לב, ורק משחית את נפשו, שגם אחר שנשא עונשו, נגע וקלון ימצא וחרפתו לא תימחה כי קנאת חמת גבר ולא יחמול ביום נקם, כי בעלה נתמלא קנאה עליו, ואם יבוא יום שיוכל לנקום לא יחמול ולא ישא פני כל כופר."
          },
          {
            "hint": "",
            "question": "37. מי מגונה משלושה מיני גנבים?",
            "answer": "יש גנב הגונב כדי להשביע רעבונו, והשני גונב מחמת חמדת ממון, והחמור משניהם עשיר שגונב, ואפילו יפצה הנגנב בממון, גנאי הוא לו, והמגונה מהם הוא הנואף, גם אם ייתן את כל הון ביתו לא יימלט מן העונש."
          },
          {
            "hint": "",
            "question": "38. נואף אישה חסר לב משחית נפשו הוא יעשנה?",
            "answer": "נואף אישה חסר דעת, כי הלב משכן השכל, והוא סיבב ההשחתה, ואפילו הנואף תלמיד חכם אינו ניצל מדינה של אש הגיהינום, כדאיתא בילקוט שהקב\"ה מסיר התורה מלבו, ואז אש הגיהינום שולט בו."
          },
          {
            "hint": "",
            "question": "39. נגע וקלון ימצא וחרפתו לא תמחה?",
            "answer": "כתב האבן עזרא שהשם יביא עליו נגעים, ויהיה נבזה בעיני הבריות, על ששכב עם אשת איש, וזוהי חרפתו שלא תמחה מבני אדם."
          },
          {
            "hint": "",
            "question": "40. כי קנאה חמת גבר ולא יחמול ביום נקם?",
            "answer": "כתב במצודת דוד הנקמה תעורר חמת הבעל ולא ימחול ביום אשר תמצא ידו לנקום, ותהיה אם כן, הדבר שמור ולא תשכח, ורש\"י כתב, חמתו של הקב\"ה לא יחמול ביום נקם."
          },
          {
            "hint": "",
            "question": "41. לא ישא פני כל כופר ולא יאבה כי תרבה שוחד?",
            "answer": "כתב במצודת דוד שלא יהיה נושא פנים של כל מין ממיני הכופר להעביר הקצף בעבורו, ולא ירצה לחמול גם אם ירבה שוחד, ולרש\"י מדבר כנגד הדינים הצפויים לו שאם יחלה ונגזר עליו שימות, לא יועיל גם אם ייתן את כל הון ביתו, ולא יאבה גם אם תרבה שוחד."
          }
        ]
      },
      "ז": {
        "": [
          {
            "hint": "",
            "question": "1. בני שמור אמרי ומצוותי תצפון אתך?",
            "answer": "כתב הגר\"א דצריך לחזור תמיד על התורה כדי שיהיה שמור בך ולא תשכח, והמצוות לעשותן ולקיימן בזמנן, וי\"מ שהעצה לשמור את התורה, מצוות תצפון אתך, שתצפון כל האזהרות שאני מזהירך פעם אחר פעם תצפון בזיכרונך, ועל ידי כך תתרחק מן הכיעור."
          },
          {
            "hint": "",
            "question": "2. שמור מצוותי וחיה ותורתי כאישון עיניך?",
            "answer": "על ידי שמירת התורה והמצוות תזכה לחיות חיים זמניים בעולם הזה, וחיים נצחיים בעולם הבא, ואמר כאישון עיניך, כמו שהאישון נשמר על ידי העפעפיים, כך תשמור התורה לעשות משמרת למשמרת, וכמו שהאישון הוא מאור העיניים לכל הגוף, כך התורה מאירה על כל המצוות."
          },
          {
            "hint": "",
            "question": "3. קשרם על אצבעותיך כתבם על לוח לבך?",
            "answer": "כתב המלבי\"ם, כל מעשה שתעשה באצבעותיך יהיו על פי התורה, וכל מחשבות הלב יהיו כפי דרכי החכמה, והלב הוא הכוח המושל בנפש, וצריך שציורי החכמה יהיו כתובים עליו במכתב אלוקים חרות על הלוחות, להשביח ציורי התאווה המתנשאים על הלב."
          },
          {
            "hint": "",
            "question": "4. אמור לחכמה אחותי את ומודע לבינה תקרא?",
            "answer": "פונה לבן ואומר לו להתקרב אל החכמה והבינה כשם שמחבב את אחותו בטבע בריאתו בלא פניה צדדית, כך יחבב החכמה, ויתקרב אל הבינה שירגיש בערבות שבה, שמודע לשון קירבה, ואם יבוא אדם ויאמר איני יכול להחזיק בתורה, שהפרנסה בצמצום, בכל זאת יעשה התורה עיקר."
          },
          {
            "hint": "",
            "question": "5. לשמרך מאישה זרה מנכרייה אמריה החליקה?",
            "answer": "לפני כן הזהיר הבן שלא ירדוף אחר אישה זרה, וכאן מזהירו שלא ייפול ברשת של האישה ההולכת אחריו ומפתה אותו, ואם יזכה לתורה, תשמור אותו התורה שלא ייפול בידיה."
          },
          {
            "hint": "",
            "question": "6. כי בחלון ביתי בעד אשנבי נשקפתי?",
            "answer": "אם לא הייתה האישה הזונה מצויה אלא על ידי טורח וקושי, לא היה צורך באזהרות רבות כל כך, אך כיוון שהמכשול קרוב מאוד ומצוי, ובעד אשנב החלון שבבית ניתן להשקיף במכשלה הגדולה הזאת."
          },
          {
            "hint": "",
            "question": "7. וארא בפתאים אבינה בבנים נער חסר לב?",
            "answer": "בהביטי דרך האשנב ראיתי בני אדם עוברים בשוק שהם פתאים, ואינם מבחינים ומרגישים בפיתיונות והמכשלות שהולכים ביניהם, ומודחים בנקל על ידי נשים קלות דעת, והם חסרי שליטה לעצור בעד תאוותם."
          },
          {
            "hint": "",
            "question": "8. עובר בשוק אצל פינה ודרך ביתה יצעד?",
            "answer": "וראיתי אחר כך שאותו נער פתי חסר לב שהלך בשוק לפי תומו, הולך אצל פינת המבוי שדרה בו, ובערב שמתמעטים העוברים ושבים, ואין בני אדם מרגישים בו מתקרב אל ביתה, ומשתעשע בנפשו שהוא רק מתקרב אבל אינו מתכוון לעבירה."
          },
          {
            "hint": "",
            "question": "9. כיצד דרך יצר הרע לפתות את האדם?",
            "answer": "י\"מ דרמוז כאן, שאין דרך יצר הרע להדיח פתאום, אלא לאט לאט, בתחילה מדיחו באכילה ושתייה ובתענוגים דרך העברה בלבד, ולא באופן קבוע, ואחר כך מדיחו בהנאות שבשוק, היינו שאר הנאות העולם ותענוגותיו באופן קבוע."
          },
          {
            "hint": "",
            "question": "10. בנשף בערב יום באישון לילה ואפילה?",
            "answer": "האישה הזונה מצויה ברחובות, הן בנשף בתחילת הלילה, והן באישון לילה, שהוא בתוך הלילה שגם אז הולכת יחידה, ואז תבער בו אש התאווה ביותר, כי אין רואים."
          },
          {
            "hint": "",
            "question": "11. והנה אישה לקראתו שית זונה ונצורת לב?",
            "answer": "ואז בראותה אותו עושה שלושה דברים, שעובר בשוק, וצועד אל ביתה למען הסתכל בה, ואחר כך בנשף ואחר כך באישון לילה, אז היא מתקדמת לקראתו, ומדקדקת בפסיעותיה, ובאה אליו בחיבה יתירה, כאילו היא המיוחדת לאהבתו ותשוקתו."
          },
          {
            "hint": "",
            "question": "12. הומיה היא וסוררת בביתה ולא ישכנו רגליה?",
            "answer": "היא משמיעה קול הומיה ומדברת סרה, ודברי ניאוף וזימה. וגם בביתה לא ישכנו רגליה, שזה סימן לפריצות שכל כבודה בת מלך פנימה."
          },
          {
            "hint": "",
            "question": "13. פעם בחוץ פעם ברחובות ואצל כל פינה תארוב?",
            "answer": "פעם הולכת בחוץ, פעם ברחובות לרדוף אחר מאהביה, ותשב במארב עד שיעברו דרך הפינה ההיא."
          },
          {
            "hint": "",
            "question": "14. והחזיקה בו ונשקה לו העזה פניה ותאמר לו?",
            "answer": "עד עכשיו דיבר בחסרון וגנות האישה הזונה, ועכשיו מתאר את חסרון לבו ודעתו של הנער הנפתה אחריה, אחרי שהעיזה פניה כל כך שהחזיקה בו ונשקה לו שזו עזות פנים שנוגעת בו בידיה ובגופה, ובא הכתוב להזהירו, וכן את הנשים הצנועות שלא יתנהגו כמוה, שלא ילכו בנשף ערב ובאפילה ביחידות, ושלא ילבשו בגדי פריצות, ושלא ינהגו בעזות וישמרו פיהן, ושלא יהיו מצויות בשווקים וברחובות."
          },
          {
            "hint": "",
            "question": "15. זבחי שלמים עלי היום שלמתי נדרי?",
            "answer": "כתב רש\"י, סעודה גדולה הכינותי, כי היום הקרבתי נדרי ושלמי, ומראה שהיא צדקת ומתפארת במעשיה הטובים, וחוששת שלא יישאר מהשלמים נותר, לכן היא מבקשת אנשים שייטלו חלק בסעודה, וכך היא דרכו של היצר הרע לפתות האדם לעבירה דרך המצווה כדי למשוך אותו."
          },
          {
            "hint": "",
            "question": "16. על כן יצאתי לקראתך לשחר פניך ואמצאך?",
            "answer": "הואיל ויש עימדי בשר להאכילך, לזה יצאתי לקראתך לשחר פניך לבוא אלי, והנה מצאתיך."
          },
          {
            "hint": "",
            "question": "17. מרבדים רבדתי ערשי חטובות אטון מצרים?",
            "answer": "והתחיל לתאר עניין המיטה שהכינה, שקישטה אותה כראוי, ברבידים ותכשיטים יפים, וחבלים מסורגים בו מהשש הנקי שבמצרים."
          },
          {
            "hint": "",
            "question": "18. נפתי משכבי מור אהלים וקינמון?",
            "answer": "ושמתי במיטה שהכנתי בשמים מטובי הריח כדי שיערב המשכב ביותר."
          },
          {
            "hint": "",
            "question": "19. לכה נרווה דודים עד הבוקר נתעלסה באהבים?",
            "answer": "נשבעה באהבים עד הבוקר ונשמחה, כי אין לנו מונע."
          },
          {
            "hint": "",
            "question": "20. כי אין האיש בביתו הלך בדרך מרחוק?",
            "answer": "אל תפחד מבעלי, כי איננו בביתו, כי הלך בדרך רחוקה, ואיננה אומרת אישי, לרמז לו שהיא איננה אוהבת אותו והרי הוא בעיניה כאיש זר, ועוד זמן רב עד שיחזור."
          },
          {
            "hint": "",
            "question": "21. צרור הכסף לקח בידו ליום הכסא יבוא ביתו?",
            "answer": "אל תחוש פן בלילה יבוא מדרכו, כי לקח בידו צרור כספו, ויתאחר בדרך עד כי יתום הכסף לקנות בכולם סחורות רבות, ליום הכסא- ליום המיועד אשר קבע יבוא הנה, והזמן ההוא עדיין לא בא."
          },
          {
            "hint": "",
            "question": "22. הטתו ברב לקחה בחלק שפתיה תדיחנו?",
            "answer": "עד כדי כך הטתו לאותו חסר לב בחלקלקות לשונה, שאפילו יבוא בעלה בפתע פתאום תדיחנו בשפתיה שאין לו ממה לחשוש."
          },
          {
            "hint": "",
            "question": "23. הולך אחריה פתאום כשור אל טבח יבוא וכעכס אל מוסר אוויל?",
            "answer": "כמו שהשור המובל לשחיטה אינו יודע לאן הולך, כן החסר לב הולך אחריה מבלי לדעת כי תצוד אותו בכבליה, וכעכס- היינו אזיקים, השמים על רגלי האוויל לייסרו, והוא סבור שהם תכשיט."
          },
          {
            "hint": "",
            "question": "24. עד יפלח חץ כבדו כמהר ציפור אל פח ולא ידע כי בנפשו הוא?",
            "answer": "עד שהחסר לב נכשל בה, וחצה יפלח את כבדו, כי מאבד עולמו על ידה, כציפור הממהרת לעוף אל הפח בעבור הנאה מועטת לאכול מהזירעונים אשר בה, ואינה יודעת כי האכילה תהיה באבדן נפשה, כן הוא מאבד עולמו בעבור הנאת שעה."
          },
          {
            "hint": "",
            "question": "25. ועתה בנים שמעו לי והקשיבו לאמרי פי?",
            "answer": "עכשיו שהגדתי לכם כיצד הם פיתויי האישה הזונה, וכיצד מנסה היא להפיל בחלקות שפתיה ובתחבולותיה את החסר לב הפתי, ברשתה ומכמרתה, אפילו חושב להישמר ממנה, מאבד את עשתונותיו בחלקות שפתיה, על כן בנים שמעו לי מה שאני מזהיר אתכם, ואל תקוצו בתוכחתי לומר כבר שמענו כמה פעמים."
          },
          {
            "hint": "",
            "question": "26. אל ישט אל דרכיה לבך אל תתע בנתיבותיה?",
            "answer": "אל יסור לבך אל דרכיה, ואל תתע מדרך הישר ללכת בנתיבותיה."
          },
          {
            "hint": "",
            "question": "27. כי רבים חללים הפילה ועצומים כל הרוגיה?",
            "answer": "רבים שמשלו ביצרם עד שלבם נעשה חלל, נפלו ברשתה, ועצומים כל הרוגיה שהרגה על ידי זנוניה, לכן אל תתקרב אליה כלל."
          },
          {
            "hint": "",
            "question": "28. דרכי שאול ביתה יורדות אל חדרי מוות?",
            "answer": "מביתה מסתעפים כמה דרכים לשאול, כי עבירה גוררת עבירה והכל הולך מביתה, יורדות אל חדרי מוות, והאדם מתחלק ויורד מבלי כוח לסגת, לכן שמור נפשך ממנה."
          }
        ]
      },
      "ח": {
        "": [
          {
            "hint": "",
            "question": "1. הלא חכמה תקרא ותבונה תתן קולה?",
            "answer": "מעלת התורה ניכרת מפאת עצמה, וכאילו היא תאמר אמריה להמשך אחריה, ואפילו מי שלא למד חכמה, צריך לדעת שלא בא הנה כדי להשביע את הגוף הנלאה מתאוותיו, אלא לשמוע בקול החכמה להידבק במעשה הטוב."
          },
          {
            "hint": "",
            "question": "2. בראש מרומים עלי דרך בית נתיבות נצבה?",
            "answer": "כאילו עומדת בראש ההרים הרמים להשמיע קולה למרחוק, והמקום הגבוה סמוך לדרך שבו מצויים עוברים ושבים, והיא גם הולכת לנתיבות צדדיות ששם יושבים הליסטים ומתחבאים כדי לארוב לאנשים נקיים, ומכרזת להם לעזוב את מעשיהם הרעים."
          },
          {
            "hint": "",
            "question": "3. ליד שערים לפי קרת מבוא פתחים תרונה?",
            "answer": "אחר כך משמעת קולה במקום שערי העיר שהוא בתוך העיר, כדי שישמעו קולה יושבי העיר הקבועים ואחר כך מחוץ לעיר, להשמיע קולה לאלו שמחוץ לעיר, לבלתי ידח ממנו נידח."
          },
          {
            "hint": "",
            "question": "4. אליכם אישים אקרא וקולי אל בני אדם?",
            "answer": "ומבאר מהי ההכרזה שהיא מכרזת, פונה אליהם בלשון כבוד, אישים ובני אדם חשובים, וראויים אתם שתעסקו בדברים החשובים ותעזבו את הדברים התפלים, לכן שמעו דבריי ויהיו מעשיכם ראויים לנפשותיכם."
          },
          {
            "hint": "",
            "question": "5. הבינו פתאים ערמה וכסילים הבינו לב?",
            "answer": "אתם הפתאים שאינכם חריפים ושנונים כל כך להסתכל בתכלית העניינים ובנקל אתם נופלים לרשת יצר הרע ומצודתו, תנו דעתכם אלי ותבינו עורמה ותחבולה להינצל, והכסילים שמבינים אבל תאוותם גוברת עליהם, הבינו לב והתהלכו לפי הוראות השכל."
          },
          {
            "hint": "",
            "question": "6. שמעו כי נגידים אדבר ומפתח שפתי ישרים?",
            "answer": "הנגיד הוא המשובח בעם, ובכן שמעו דברים משובחים המושכים הלב, והדברים חשובים משתי פנים- מצד איכותם הם יקרי ערך, ומצד שני קשה לקיימם, לכן מבקשם אל תקוצו בהם לרוב איכותם וקושיים, כי יש לקיימם כי הם דברי יושר."
          },
          {
            "hint": "",
            "question": "7. מהם ארבעת העניינים שיש במצוות?",
            "answer": "כתב המלבי\"ם, בכל מצווה יש דיבור ואמירה, האמירה היא הלשון שבו נאמרה המצווה בתורה שבכתב והדיבור הוא פירוש המצווה שבתורה שבעל פה, ויש עוד שני עניינים- טעמי המצוות וסודם ועניינם מקובלים שהם סודות צפונות כמו סתרי תורה ומעשה בראשית ומעשה מרכבה."
          },
          {
            "hint": "",
            "question": "8. כי אמת יהגה חכי ותועבת שפתי רשע?",
            "answer": "דברי רשע מתעבות שפתי מלדברם, ומה שאני מדבר זה רק אמת."
          },
          {
            "hint": "",
            "question": "9. בצדק כל אמרי פי אין בהם נפתל ועיקש?",
            "answer": "עליכם לקבל כל דברי ולא לומר חלק מהם נקבל וחלק מהם לא נקבל, כי כולם צדק ואין בהם נפתל ועיקש, וכל זמן שאדם מתעסק בהם אינו נכשל."
          },
          {
            "hint": "",
            "question": "10. כולם נכוחים למבין וישרים למוצאי דעת?",
            "answer": "אומרת החכמה, אתם בעצמכם יכולים להבין אמיתת דברי, שהרי כולם נכוחים למבין ומתבונן בעיני שכלו, וישרים למוצאי דעת, הם בעלי תשובה שמצאו דעת אחר שלא ידעו אותה, ומי שמוצא דעת ישרים הם בעיניו."
          },
          {
            "hint": "",
            "question": "11. קחו מוסרי ואל כסף מחרוץ נבחר?",
            "answer": "הזהיר שלמה המלך ע\"ה על מידת הזריזות, שישתדל ויטרח האדם במוסרי התורה, ואל ישתדל ויטרח בריבוי כסף, שעל ידי מוסרי התורה קונה האדם תועלת רבה בעולם הזה ובעולם הבא, וריבוי הכסף הוא סיבה לדאגות רבות, כדאיתא באבות, מרבה נכסים מרבה דאגה, ורק בריבוי התורה יש תועלת, ויקיים המצוות והתורה בזריזות והשתדלות, כשמזכיר שם ה' בפיו, ולבו בל עמו עונשו גדול, וה\"ה בעניין התפילה, שלא יחשוב בזמן התפילה בסחורתו כספו וזהבו, כי יחטא, וישתדל לקיים המצווה בשלמות, וכתיקונה, ולכן מגונה מאוד מידת העצלות שמונעת מהאדם להתאמץ ולהשיג השלמות, יגעתי ומצאתי תאמין, לא יגעתי ומצאתי אל תאמין, והמון העם עושים בהיפך משתדלים לקנות הכסף בזריזות וחריצות, ואין עושים כן בתורה ובמצוות, לפיכך אמר קחו מוסרי ואל כסף, והיינו התורה שנקראת מוסר."
          },
          {
            "hint": "",
            "question": "12. כי טובה חכמה מפנינים וכל חפצים לא ישוו בה?",
            "answer": "אפילו יקבצו את כל החפצים שהאדם חושק וחומד לא ישוו לחכמה, כי החכמה טובה מפנינים העולים על כל האבנים הטובות, וחז\"ל דרשו כי טובה חכמה מפנינים, מכהן גדול הנכנס לפני ולפנים, וכשהיה נכנס לקודש הקדשים היה ללא החושן שהיו עליו פנינים, לרמז שבמקום הארון אין מקום לפנינים ואבנים יקרות, וזהו חפציי וחפצך לא ישוו בה."
          },
          {
            "hint": "",
            "question": "13. מה המעשה של רבנו הקדוש ומלך פרס?",
            "answer": "איתא בירושלמי פאה א, א, ארטבן מלך פרס שלח לרבנו הקדוש מרגלית יקרה שאין ערוך לה ונקראת אטימאן, ואמר לרבי שישלח לו דבר כמו זה, שלח לו רבי מזוזה אחת, שלח לו, אני שלחתי לך דבר שאין ערוך לו, ואתה שלחת לי דבר ששווה מטבע קטנה, ענה לו רבי, אני שלחתי לך דבר שאתה ישן והיא שומרת עליך, ואתה שלחת לי דבר שאני צריך לשומרו, ועוד רמז רצה רבי לרמוז למלך פרס, שהעושר יש בו סכנה לקלקל ולהשחית מידות האדם, גאווה, תאווה, חמדת ממון, ואדם צריך לשמור עצמו של יזיקהו הממון, לא כן סגולת התורה השומרת את האדם מקלקול המידות, ומטעם זה שלח לו מזוזה ששומרת את האדם ומצלת אותו מן החטאים."
          },
          {
            "hint": "",
            "question": "14. אני חכמה שכנתי עורמה ודעת מזימות אמצא?",
            "answer": "כתב המלבי\"ם הערמה היא הכוח אשר בנפש לשקול כל דבר טרם היעשותו, כמו שנאמר וכל ערום יעשה בדעת, והיפוכו הוא הפתי, ולפעמים יערים האדם לרעה, אבל מי שאסף אל נפשו חוקי החכמה הוא ישתמש בערמתו לחשב דרכו על פי חוקי החכמה, ולהתייעץ עם נפשו בכל דבר, והערמה בלא החכמה תהיה לרוע לרב, והמזימות הם המחשבות העמוקות בחכמה, ועל ידי ההתעמקות ישיג ידיעה ברורה בדעתו."
          },
          {
            "hint": "",
            "question": "15. יראת ה' שנאות רע גאה וגאון ודרך רע, ופי תהפוכות שנאתי?",
            "answer": "כתב שם, כבר נתבאר שיראת ה' ראשית דעת, ואי אפשר לבוא לכלל בהירות הדעת רק על ידי המוסר ויראת ה', שעל ידיהם יקבעו בלבו להאמין ולעשות כחוקי החכמה שנקבעו מה', ובאשר כי חוקי המוסר סותרים אל טבע לב האדם, שמטבעו שואף לרע, להתגאות שעל ידי כך יהיה חכם בעיניו, וידמה שיצרי לבבו הם חוקי החכמה וראוי ללכת בהם, והוא ילך הפך חוקי החכמה, והתקנה להשקיט גלי הנפש הרעים רק על ידי יראת ה' ומוסר חכמה, כי שנאת השם כל גאה וגאון, ובעת שתמשול היראה בלבבו ילבש ענווה וייכנע לפני חוקי החכמה הנתונים מה', והקנאה והתאווה והגאווה ימחו מלבו על ידי היראה, אולם אמרו רבותינו אם אין יראה אין חכמה, ואם אין חכמה אין יראה, כי היראה לבדה לא תועיל מאומה, שאם יודע חוקי החכמה אף שיש בלבו יראת ה', לא ילך בחוקי החכמה מפני דרך רע ופי תהפוכות, רוצה לומר שכבר הנהיג נפשו אל מנהגים שהם היפך ממנהגי החכמה, כי האדם בנערותו ימשלו בלבו הכוחות הרעים ונעשים אזרחים בנפשו, ועשו להם שם דרך סלולה עליהם ילכו כל מחשבותיו ופעולותיו, וגם כוחות השכל והבינה יחוקקו להם חוקים כפי כוחות התאווה המושלים בנפשו היפך מן החכמה, ורק על ידי שתלווה החכמה אל היראה יינצל מזה."
          },
          {
            "hint": "",
            "question": "16. לי עצה ותושיה אני בינה לי גבורה?",
            "answer": "כתב שם, העצה היא ההסכמה שיסכים איך לעשות בדבר שיש בו כמה דרכים, וההסכמה שהסכים בלבו היא העצה, ואחר שגדר החכמה הוא בדבר שיש בו שני דרכים במציאות, החכמה תלמדנו הדרך הנבחר, אם כן חוקי החכמה הם עצות אל האדם באיזה דרך ילך, ואל העצה צריך בינה, שהמייעץ צריך להתבונן על כל הצדדים האפשריים, ולבחור מתוכם הטוב שעליו יסכים, כדאיתא מרבה עצה מרבה תבונה, וי\"מ שמסוגלת התורה לגלות פיתויי היצר הרע, שיש אדם שיודע בפיתויי היצר הרע אך אסור תחת ידו, ויש שהם בחושך ואינם יודעים שהם פיתויי יצר הרע."
          },
          {
            "hint": "",
            "question": "17. החכמה תעוז לכם מעשרה שליטים?",
            "answer": "על ידי החכמה מתגבר על יצרו, ואיזהו גיבור- הכובש את יצרו, ואין גבורה אלא בעשיית רצונו של מקום, שנאמר גיבורי כוח עושי דברו."
          },
          {
            "hint": "",
            "question": "18. בי מלכים ימלוכו ורוזנים יחוקקו צדק?",
            "answer": "מנה כל סוגי הממשלה, יש מלך המושל על כל השרים והשופטים, ויש מושל המחוקק חוקים, ויש מושל על חבל ארץ ויש דיינים, ואמר בי יש כל הדברים האלה, ובמצודת דוד כתב על ידי משפט התורה תתקיים מלכותם אם יתנהגו כמשפטה."
          },
          {
            "hint": "",
            "question": "19. מה בין הנהגת המשפט להנהגת המלך?",
            "answer": "כתב המלבי\"ם, הנהגת המשפט הוא כפי דין התורה הנקרא משפט, ועל זה ממונים השופטים והשרים, השופטים ישפוטו והשרים בתקפם יכריחו את העם לקיים את פסק הדין, ומשפט המלך משונה מדין תורה, והוא דין לפי הזמן והעניין הנידונים שזה נקרא צדק, כמו שכתב הרמב\"ם בהלכות מלכים, שהמלך הורג רבים ביום אחד, ודן כפי שיקול דעתו לצורך שעה, ועם המלך נלווים הרוזנים שהם יועציו, והם המחוקקים חוקי הצדק והמלך יכריח את העם כפי החוקים האלה."
          },
          {
            "hint": "",
            "question": "20. בי שרים ישורו ונדיבים כל שופטי צדק?",
            "answer": "כתב שם, וכולם יקבלו חוקיהם, מן התורה שהיא החכמה העליונה, שמסרה חוקים וכללים למשפטי המלך ולמשפטי השרים, שבהם תלוי קיום הקיבוץ המדיני ותיקון העולם."
          },
          {
            "hint": "",
            "question": "21. איזה פרנס ראוי למנות על הציבור?",
            "answer": "יש להעדיף ולמנות פרנס תלמיד חכם שכבר התרגל לשלוט על תאוותיו, והרגיל עצמו במעלות המידות והשכל, ובוודאי ינהיג את הציבור יפה, וזהו ובי שרים ישורו, שאם יבחרו בבעל תורה לפרנס, השררה תתקיים."
          },
          {
            "hint": "",
            "question": "22. אני אוהבי אוהב ומשחרי ימצאונני?",
            "answer": "כתב המלבי\"ם, מי שכבר דבק בחכמה לאהבה אותה, החכמה תאהב אותו ותגלה לי סודותיה, כאשר יגלה האוהב סודותיו לאהובו, ותצרהו מכל חטא, כאשר ישמור האוהב את אהובו, ומי שלא קנה עדיין חכמה, אך משתדל אחריה ומשחר אותה ומבקשה, ימצא אותה על ידי עזר ה'."
          },
          {
            "hint": "",
            "question": "23. עושר וכבוד אתי הון עתק וצדקה?",
            "answer": "כתב המלבי\"ם כבר אמר למעלה עושר וכבוד, אבל פה מפרש הון עתק וצדקה, נגד עושר אמר הון עתק, כי העושר שיש לו לאדם לא יתקיים בידו זמן רב, אבל ההון של החכמה הוא הון ישן ומתקיים לאורך ימים, וגם יעתק עמו אל העולם הנצחי, והכבוד האמיתי הוא כנאמר והלך לפניך צדקך כבוד ה' יאספך."
          },
          {
            "hint": "",
            "question": "24. טוב פריי מחרוץ ומפז ותבואתי מכסף נבחר?",
            "answer": "החידושים שמוציאים מן התורה הם הפרי וטוב מחרוץ, ומפז שהם מיני זהב והם שמורים לעולם הבא, ובעולם הזה הצדיקים מתפרנסים בדוחק, וגם תבואותיי שאינו פרי והם העלים, אף הם שמורים לעולם הבא."
          },
          {
            "hint": "",
            "question": "25. באורח צדקה אתהלך בתוך נתיבות משפט?",
            "answer": "כתב המלבי\"ם השם ינהג עם שומרי תורתו בשני מידות, במידת משפט ובמידת צדקה, ההנהגה שינהג ה' עם הצדיקים לפי זכותם וצדקתם נקראת משפט, שהוא כפי הדין, והטובה היתירה שייטיב ה' לצדיקים נוסף על זכותם מצד הצדקה העליונה שלא תשקיף על הזכות והכישרון זה נקרא צדקה, וזה ניתן באופן פלאי וניסי."
          },
          {
            "hint": "",
            "question": "26. להנחיל לאוהבי יש ואוצרותיהם אמלא?",
            "answer": "העולם הבא הוא יש, והעולם הזה הבל אין בו ממש, שהעולם הזה עובר, והעולם הבא נצחי, ואוצרותיהם אמלא, הכוונה ליראת ה' שהיא אוצרו, ואיתא בסנהדרין דף ג' עתיד הקב\"ה ליתן לכל צדיק וצדיק ג' מאות ועשרה עולמות, שזה יש בגימטריא והם ש\"י עולמות."
          },
          {
            "hint": "",
            "question": "27. ה' קנני ראשית דרכו קדם מפעליו מאז?",
            "answer": "כתב המלבי\"ם, החכמה היא צורת כל העולמות, כולם נעשו ונתכנו נמדדו והוכנו לפי חוקי החכמה, ובה ועל ידה וכמידתה וכתבניתה נצטיירו ונשתכללו כל העולמות מראש ועד סוף, ועת דרך ה' דרכו הראשון להוציא הבריאה מן האפס, שזה מכונה בשם דרך, כי ראשית התגלות הרצון הקדמון היה במה שהאציל אצילות קדוש ונורא שבו גלה דרכים שבם ינהג העולם בחסד וגבורה ובמידותיו הקדושים רחום וחנון ארך אפיים ותפארת, הייתה החכמה ראשית דרכו, שדרכי הנהגתו אשר נאצלו באצילות הראשון הנעלם כולם נוסדו כפי חוקי החכמה, ואחרי גילוי דרכיו ומידותיו התחיל לפעול מפעליו, שאז נולד הבן הבכור לו שהוא עולם הכיסא וההנהגה שייסד בקדשו איך ינהג הנהגת העולמות ואלוקים ישב על כיסא קדשו."
          },
          {
            "hint": "",
            "question": "28. מעולם ניסכתי מראש מקדמי ארץ?",
            "answer": "אחרי זה נולדו האורות הצחצחים שהיא עולם המלאכים, שהם מוכנים לעשות שליחות ההנהגה להניע את המערכת, גיבורי כוח עושי דברו, והוא האור הראשון שנברא קודם לשמים וארץ שהוא אור השכלים הנבדלים."
          },
          {
            "hint": "",
            "question": "29. באין תהומות חוללתי באין מעיינות נכבדי מים?",
            "answer": "אחרי זה יצאה הארץ מרחם התוהו, ואז היו הארבע יסודות והתהומות מעורבים יחד בחומר היולי, והחכמה ריחפה על פני התוהו בכנפיה וברוח אלוקים."
          },
          {
            "hint": "",
            "question": "30. בטרם הרים הטבעו לפני גבעות חוללתי?",
            "answer": "עדיין לא היו הרים וגבעות, רק יסוד העפר היה מכוסה ביסוד המים."
          },
          {
            "hint": "",
            "question": "31. עד לא עשה ארץ וחוצות וראש עפרות תבל?",
            "answer": "שעדיין לא נתגלתה היבשה, ולא נראו עפרות תבל שיהיה ראוי לישוב, ואז אמר אלוקים יהי רקיע בתוך המים, ועלו המים האדיים שהיו מעורבים עם יסוד האוויר אל הרקיע, ושם נפרשו מן יסוד האוויר כפי חוקי הטבע בירידת הגשמים."
          },
          {
            "hint": "",
            "question": "32. בהכינו שמים שם אני בחוקו חוג על פני תהום?",
            "answer": "שמה שהכין את הרקיע שנקרא שמים, זה היה על ידי חוקי החכמה, וכשרקע חוג הארץ על המים חוק גבול בל יעבור."
          },
          {
            "hint": "",
            "question": "33. באמצו שחקים ממעל בעזוז עיינות תהום?",
            "answer": "השחקים יציינו תמיד את עניין הפלאי אשר הוא למעלה מן הטבע שנמשך אחרי השמים שלנו, כי עניין זה מהתגלות היבשה היה נגד הטבע הראשונה שהארץ תהיה מכוסה במים, רק ה' אמץ את השחקים שמשם תצא ההנהגה הפלאית ועל ידם עזוז עינות תהום, והופרש האוויר מן המים היסודיים."
          },
          {
            "hint": "",
            "question": "34. בשומו לים חוקו ומים לא יעברו פיו בחוקו מוסדי ארץ?",
            "answer": "ולכן נקוו המים אל מקום אחד, ובחוקו מוסדי ארץ שם חקקו והוקבעו מוסדי ארץ שתהיה ראויה לישוב, ובמצודת דוד כתב, בעת שם לים גבול אשר מי הים לא יעברו פי ה' ללכת מן הגבול והלאה."
          },
          {
            "hint": "",
            "question": "35. ואהיה אצלו אמון ואהיה שעשועים יום יום משחקת לפניו בכל עת?",
            "answer": "צייר את החכמה אשר הייתה אמונה תמיד בחיקו יתברך, שתחילה הייתה אצלו כילד שעשועים, והוא נשא אותה כאשר ישא אומן את היונק, והשתעשע בה תמיד, ואחר כך כשברא הזמן, המציא על ידה מעשה בראשית בכל עת ועת מימי הבריאה."
          },
          {
            "hint": "",
            "question": "36. משחקת בתבל ארצו ושעשועי את בני אדם?",
            "answer": "ואחר שהוכנה תבל ראויה לישוב, ונבראו ברואי המים והיבשה חזרה להיות שעשועים כמקדם, רק שאינה אמונה בחיק הבורא לבד, כי נתן אותה גם לבני אדם שהם ישתעשעו בה ויעסקו בחכמה ויתנהגו על פיה."
          },
          {
            "hint": "",
            "question": "37. ועתה בנים שמעו לי ואשרי דרכי ישמורו?",
            "answer": "החכמה מבקשת לשמוע בקול ה', ואשרי בני אדם שאינם זקוקים להתערבות אלא מדעת עצמם שומרים דרכי ה', שהשיגו האמת בעין שכלם, ואמרו במדרש, אמר הקב\"ה איני מבקש מכם אלא שמיעה זו בלבד, ואם שמעתם לי אני מקיים לכם מה שניבא הנביא ישעיהו- אם תאבו ושמעתם טוב הארץ תאכלו, ועוד י\"ל אומרת החכמה אחר שתיארתי בפניכם גודל שיעור מעלתי צריכים אתם לשמוע לי ולקבל דבריי, ולא די בידיעת החכמה, אלא יש להנהיג על פיה, וזהו אשרי דרכי ישמורו."
          },
          {
            "hint": "",
            "question": "38. שמעו מוסר וחכמו ואל תפרעו?",
            "answer": "כתב המלבי\"ם, הגם שקשה לקבל חוקי החכמה שאין עליהם מופת הדעת, וקשה לשמור אותם, מפני שיצר הלב מתנגד אל חוקי החכמה, זה יתוקן על ידי שתשמעו מוסר שהוא יראת ה' היינו מוסר חכמה שעל ידי היראה יאסור כוחות הנפש לקבל חוקי החכמה, ועל ידי כך יחכמו, ואל תפרעו- אל תבטלו מוסרי."
          },
          {
            "hint": "",
            "question": "39. אשרי אדם שומע לי לשקוד על דלתותיי יום יום לשמור מזוזות פתחי?",
            "answer": "אף על פי שאמרתי כל מי שמקיים מעצמו אשריו, וגם מי ששומע לי אשרי לו, בתנאי שישקוד על דלתותיי יום יום לשמור מזוזות פתחי, שלא יפסיק קביעות, וישכים ויעריב בבית המדרש עד שתיכנס בו אהבת התורה, וגם ילך במהירות ובהשכמה וזהו לשון שקידה, ויהיה אחרון היוצאים, עד שיהיה ראוי לשמור פתחי."
          },
          {
            "hint": "",
            "question": "40. מה המעשה באישה הזקנה שהאריכה ימים?",
            "answer": "איתא בילקו\"ש מעשה באישה שהזקינה הרבה, באת לפני ר\"י בן חלפתא, אמרה לו רבי זקנתי יותר מדאי ומעכשיו חיים של נוול הם. שאיני טועמת לא מאכל ולא משתה ואני מבקשת ליפטר מן העולם, אמר לה במה הארכת ימים כל כך ,אמרה לו למודה אני אפילו יש לי דבר חביב אני מנחת אותו ומשכמת לבית הכנסת בכל יום, אמר לה מנעי עצמך מבית הכנסת שלושה ימים זה אחר זה, הלכה ועשתה כן וביום השלישי חלתה ומתה. לכך אמר שלמה- אשרי אדם שומע לי וגו'."
          },
          {
            "hint": "",
            "question": "41. כי מוצאי מצא חיים ויפק רצון מה'?",
            "answer": "כתב הגר\"א, כי מוצאי מצא חיים היא התורה, שהיא עץ חיים למחזיקים בה, והחכמה תחיה את בעליה והרצון הוא התפילה."
          },
          {
            "hint": "",
            "question": "42. וחוטאי חומס נפשו כל משנאי אהבו מוות?",
            "answer": "כתב הרלב\"ג ואשר חוטא לי שלא ילך במוסרי להתיישר להשגתי, הוא עושק השלמות מנפשו, וכל מי שישנא אותי וירחיקני הוא אוהב המוות וההפסד המוחלט, כי אליו דרכו, ובמדרש משלי איתא אמר הקב\"ה לרשעים אם חוטאים אתם סבורים אתם שיש לי הפסד, נפשכם אתם מפסידים, והמשלים תאוות יצרו מאבד נפשו."
          }
        ]
      },
      "ט": {
        "": [
          {
            "hint": "",
            "question": "1. חכמות בנתה ביתה חצבה עמודיה שבעה?",
            "answer": "כתב רש\"י, בחכמה בנה הקב\"ה את העולם בשבעת ימי בראשית, דבר אחר בשבעה ספרים שיש בתורה, וי\"מ חצבה עמודיה שבעה כנגד שבעת עמודים שהעולם עומד עליהם ואלו הם: התורה והעבודה וגמילות חסדים הדין האמת ושלום ויש עוד עמוד אחד גדול והוא הצדיק, שנאמר וצדיק יסוד עולם."
          },
          {
            "hint": "",
            "question": "2. טבחה טיבחה מסכה יינה אף ערכה שלחנה?",
            "answer": "יש כאן רמזים למקרא משנה וגמרא, ולחוקים ולמשפטים ולעדות הכתובים בתורה וכשם שבכל תבשיל טעם מיוחד, כך מרגיש כל העושה מצוות טעם לחוד בכל מצווה ומצווה, ונקט דברים אלו שגם בהם ניכרת החכמה, כמו שמצינו במלכת שבא דכתיב ותרא את חכמת שלמה והבית אשר בנה ומאכל שולחנו, שהחכמה נוהגת בסדר נכון, בתחילה בונה בית וכדי שיהיה חזק חצבה ז' עמודים שעליהן יישען הבית, ואז ערכה סעודה לפי סדר טבחה טיבחה, מסכה יינה, ואחר כך ערכה שולחנה."
          },
          {
            "hint": "",
            "question": "3. שלחה נערותיה תקרא על גפי מרומי קרת?",
            "answer": "אחר שהשולחן ערוך, שלחה נערותיה לקרוא לקרואים, והנמשל- התורה אף על פי שנבראה אלפיים שנה קודם בריאת העולם לא ניתנה מיד, אלא אחר שנבנה העולם ונתבסס בימי אברהם אבינו, ואחר כך ז' דורות של צדיקים מאברהם עד משה, ואחר כך ניתנה התורה כשכבר היה הכל מוכן."
          },
          {
            "hint": "",
            "question": "4. מי פתי יסור הנה חסר לב אמרה לו?",
            "answer": "נערות החכמה מזמינות אף את הפתי הנפתה מפני חסרון דעת והולך אחר הנאות העולם הזה, והוא כיונה פותה, והחסר לב הוא גם מי שיודע חוקי החכמה רק שחסר לו כוח המושל לכבוש את יצרו ולהתגבר על תאוותיו הרעות המתנגדות אל חוקי החכמה."
          },
          {
            "hint": "",
            "question": "5. מהו משל המראה?",
            "answer": "איש אחד נכנס לחנות לקנות מראה, הראה לו הסוחר שתי מראות, באחת ראה קלסתר פניו והנה נראה להפליא, ובשנייה ראה קלסתר פניו מלא פגמים, שמח הקונה על השנייה וביקש לקנותה, אמר לו ,כמה דמיהם של המראות, אמר לו הסוחר הראשונה עשרה זוז, והשנייה עשרים זוז, תמה הקונה ואמר, הלא הראשונה יותר נאה, שמראה הפנים נאות ביותר, והשנייה מראה הפגמים ואם כן צריכים להיות דמיה של הראשונה מרובים יותר, ענה הסוחר ואמר, היא הנותנת, המראה הראשונה אינה מראה אמיתית שמראה הפנים כאילו מתוקנות ונאות בעוד שיש בהם פגמים לכן דמיה פחותים, לא כן המראה השנייה שמראה בהבלטה כל פגם בפנים כדי שיתעורר האדם ויתקנה. והנמשל החכמה אומרת מים גנובים ימתקו ולחם סתרים ינעם, אם כן יתרון החכמה על הסכלות כיתרון המראה האמיתית על המראה הכוזבת."
          },
          {
            "hint": "",
            "question": "6. לכו לחמו בלחמי ושתו ביין מסכתי?",
            "answer": "ממשיל התורה ללחם ויין, לפי שהם עיקר מזון הגוף, כן התורה והחכמה עיקר מזון הנפש, לכו זה אצל זה אפילו אל השווה, ואין צריך לומר אם הוא עדיף ממנו, ולא כתלמידי רבי עקיבא שעל ידי ההתחברות בין החכמים תרבה החכמה, כמו שדרשו רבותינו חרב אל הבדים ונואלו- חרב על תלמידי חכמים שיושבים ועוסקים בתורה לבד."
          },
          {
            "hint": "",
            "question": "7. כיצד שומעים מכאן על צניעות החכמה?",
            "answer": "למרות שעשתה הרבה שהרי ערכה שולחן דשן, בכל זאת אומרת מעט ומודיעה רק על הלחם שעשתה ועל היין שמסכה."
          },
          {
            "hint": "",
            "question": "8. עזבו פתאים וחיו ואשרו בדרך בינה?",
            "answer": "על ידי החכמה יעזוב את הפתיות, ועל ידי הבינה שיתבונן החסר לב בעומק דברי החכמה אז ימצא אושר בנפשו ויסור מיצר התאווה. ועל ידי כך תחיו, וי\"מ שמדבר אל המוכיחים, ואמר להם שאין להוכיח למי שלא שומע, אדרבה יש סכנה בדבר פן יימשך אחריהם, וזה שאומר עזבו פתאים וחיו פן יטו אתכם מדרך הישר להיות כמותם, ואשרו בדרך בינה, הרגילו עצמכם לילך בדרך תלמידי חכמים ולהתאבק בעפר רגליהם."
          },
          {
            "hint": "",
            "question": "9. יוסר לץ לוקח לו קלון ומוכיח לרשע מומו?",
            "answer": "עכשיו מזהיר שלא להוכיח ללץ, וכן המוכיח לרשע ומגיד לו מומו לוקח לו קלון, וההבדל בין רשע ללץ, שהחוטא בדיבור נקרא לץ, ובמעשה נקרא רשע, ואם יוכיח את הלץ, יבזה אותו וזהו קלונו, והרשע יכהו ויזיקו, ואמרו רבותינו כל המעמיד תלמיד רשע סופו להתבזות ממנו."
          },
          {
            "hint": "",
            "question": "10. מה ההבדל בין מוסר לתוכחה?",
            "answer": "כתב המלבי\"ם, המוסר הוא על ידי יראת העונש, והתוכחה היא על ידי ויכוח השכל וראיותיו, והלץ לא יתלוצץ על ראיות השכל, רק יתלוצץ על חוקי החכמה מפני שאין עליהם מופת הדעת, ועיקר סמיכתה על יראת ה' ראשית דעת וזה לא יקבל הלץ."
          },
          {
            "hint": "",
            "question": "11. אל תוכיח לץ פן ישנאך הוכח לחכם ויאהבך?",
            "answer": "כתב שם, הגם שהלץ אינו מקלה ומבזה רק את היוסר אותו, לא את המוכיחו על ידי ראיות השכל, כי לא יוכל להתלוצץ על דבר המבורר מן השכל, בכל זאת אינו נלהב ואוהב את תוכחת השכל, ואחר שאינו אוהב התוכחה, ישנא אותך בעבור זה, אמנם החכם תוכיח אותו ויאהבך, כי הוא אוהב את התוכחה, כי דרך הצדיקים שהתוכחה להם כמראות לנשים, שמגדילות כל פגם וזה לרצון להן. כי על ידי כך מסירות כל פגם ותהיה נקייה וזכה מאוד, כן הצדיקים חפצים ואוהבים את מי שמגדיל להם העבירה שעשו ולכן יאהבך."
          },
          {
            "hint": "",
            "question": "12. תן לחכם ויחכם עוד הודע לצדיק ויוסף לקח?",
            "answer": "הטעם שהחכם יאהבך כי בזה יחכם עוד, וכן כשאתה מודיע לצדיק הוא מוסיף לקח, ליקח עוד מצוות, והם היפוך הלץ והרשע, וי\"מ די לחכם ברמיזא, ולצדיק הודע לו בפירוש."
          },
          {
            "hint": "",
            "question": "13. מה בין חכם לצדיק?",
            "answer": "כתב המלבי\"ם, החכם קיבל כל חוקי החכמה בקבלה, והצדיק מתנהג בצדק הגם שלא ידע כל חוקי החכמה כמו החכם, אלא שהוא מורגל בחוקיה מרוב השימוש בהם, וגדולה שימושה של תורה יותר מלימודה."
          },
          {
            "hint": "",
            "question": "14. תחילת חכמה יראת ה' ודעת קדושים בינה?",
            "answer": "תחילת החכמה יראת ה', כדאיתא באבות כל שיראת חטאו קודמת לחכמתו, חכמתו מתקיימת, ויראת ה' היא אוצרו בלא היראה אין החכמה מתקיימת כמו שאוצר התבואה אינו מתקיים בלא החומר המשמר, ודעת קדושים היא מדרגה שעל ידי הבינה הגיע לידיעה ברורה בענייני החכמה."
          },
          {
            "hint": "",
            "question": "15. מה בין ראשית חכמה לתחילת חכמה?",
            "answer": "הנה בתחילת הספר אמר ראשית חכמה יראת ה', וכאן אמר תחילת חכמה יראת ה', כתב המלבי\"ם, ראשית תופס קצת בגוף הדבר, כמו ראשית דגנך, ראשית עריסותיכם, כי יש יראת ה' שהיא גם כן מחוקי החכמה, שהוא לירא מה' מצד עצמו שזה מחייב מדרכי החכמה, ויש יראת ה' שאינה מחוקי החכמה, והיא יראת העונש שהוא ירא של יענישהו ה' או שלא ימנע ממנו הטוב היינו השכר, ויראה זו תועילהו להיכנע ולשמוע לחוקי החכמה, ואחר כך יבוא ליראת הרוממות."
          },
          {
            "hint": "",
            "question": "16. כי בו ירבו ימיך ויוסיפו לך שנות חיים?",
            "answer": "כתב הרלב\"ג, שזה יהיה משתי סיבות האחת כי יתיישר אל המידות החשובות השומרות את האדם מרעות הרבה, והשני מפני דביקות ההשגחה האלוקית באדם מצד הבינה ישמר מהרבה רעות, וזה יהיה סיבה שיוסיף על ימיו, ובמצודת דוד כתב, בעבור עסק התורה ירבו ימיך, והימים האלה יוסיפו לך שנות חיים, כי ברבות הימים תרבה במעשים טובים, ויתוסף לך בזה שנות חיים בעולם הבא, ורש\"י כתב, שנים של חיים הם של פרנסה ועושר."
          },
          {
            "hint": "",
            "question": "17. אם חכמת חכמת לך, ולצת לבדך תשא?",
            "answer": "מדבר בשבח המתבודד בלימוד התורה, ואינו הולך להוכיח, לך יהיה הלימוד ושכרו, ואם לצת, וישבת בין בני אדם ולצת, אתה תשא עוונם, ורס\"ג פירש אם למדת תורה הרבה אל תחזיק טובה לעצמך, כי עשית מה שהינך מחויב לעשות, ועוד אם חכמת התועלת שבה לך תהיה."
          },
          {
            "hint": "",
            "question": "18. אשת כסילות הומיה פתיות ובעל ידעה מה?",
            "answer": "המלבי\"ם מתאר את האישה הזונה כאשת כסילות הצועקת דברי טיפשות שהיא עצמה אינה יודעת את מה שהיא מדברת, ואינה יודעת מה יהיה בסופה, ויבואר עוד על פי משל, איש זקן נשא אישה צעירה, והייתה כל היום הומה ומבקשת תכשיטים ושמלות יקרות ערך, וכשנלאה לשמוע דבריה אמר לה, בואי ונעשה חשבון הכנסותיי והוצאותיי ותראי בעצמך שאי אפשר לי למלא משאלותייך היקרות, אבל היא בשלה, הייתה מוסיפה להגביה קולה שאינה רוצה לדעת את החשבון. הנמשל, יצר הרע הומה ומהמה תמיד ואינו נותן לאדם לעשות חשבון נפש לדעת מצבו, וכן אשת הכסילות אינה רוצה לדעת כלום."
          },
          {
            "hint": "",
            "question": "19. וישבה לפתח ביתה על כיסא מרומי קרת?",
            "answer": "יושבת בטילה על כיסא נכבד שעליו יושבים חשובי העיר לראות העוברים דרך עליה, לא כמו האישה החכמה שיושבת פנימה ושולחת נערותיה."
          },
          {
            "hint": "",
            "question": "20. לקרוא לעוברי דרך המישרים אורחותם?",
            "answer": "כתב במצודת דוד, הנפש המתאוות תסית לעבירה ומראה ערבות ותענוג העבירה, ואפילו ואם העוברים דרך שם הולכים בדרך מישור בדרכי ה'."
          },
          {
            "hint": "",
            "question": "21. מי פתי יסור הנה וחסר לב ואמרה לו?",
            "answer": "כתב שם, מי הוא הפתי אשר מחסר נפשו מטובה יסור ממקומו ויבוא הנה אשכילו חכמה, כי מניעת ערבות העבירה תחשב בעיניה לכסילות, ומי החסר לב המונע עצמו מטובה, והוא כפל עניין."
          },
          {
            "hint": "",
            "question": "22. מים גנובים ימתקו ולחם סתרים ינעם?",
            "answer": "הלא מים גנובים יותר ימתקו משאינם גנובים, ולחם גנוב הנאכל במסתר הלא למאוד יונעם, ורוצה לומר אין טעם ההיתר דומה לטעם האיסור, ומדוע אם כן מנעת עצמך מהם, כך תאמר זאת האישה."
          },
          {
            "hint": "",
            "question": "23. ולא ידע כי רפאים שם בעמקי שאול קרואיה?",
            "answer": "הנמשך אחריה אין נותן לב לדעת כי שם הוא מקום רפאים, והם המתים שנרפו ונחלשו על ידי המיתה, רוצה לומר הנמשך אחר התאווה הוא מעותד למות על ידה, וזה היפך החכמה, שהשומע לדברי החכמה ירבו ימיו ושנותיו בעולם הזה, ויוסיפו לו שנות חיים בעולם הבא."
          },
          {
            "hint": "",
            "question": "24. ולחם סתרים ינעם- כיצד נרמז על החלות בשבת?",
            "answer": "כתב במעם לועז, יש כאן רמז לכסות את הלחם בשבת, וזהו לחם סתרים ינעם, לחם שנסתר על ידי כיסוי המפה תשרה בו הקדושה."
          }
        ]
      },
      "י": {
        "": [
          {
            "hint": "",
            "question": "1. משלי שלמה בן חכם ישמח אב ובן כסיל תוגת אמן?",
            "answer": "כתב במצודת דוד, לפי שעד כה דיבר בשבח התורה וכאילו היא תאמר אמריה, ועתה חזר לדבר דבריו כאשר ייסר איש את בנו, לכן נאמר שוב משלי שלמה כאילו הוא ספר אחר, וכתב ר' יונה, הזכיר שמחת בן חכם אצל האב, כי מכיר יותר בחכמת הבן ומבחין כל הזמן בדברי חכמתו, והאם יודעת יותר מן האב את מעשה הבן הכסיל, כי בכל עת תראה שטותו כשזולל וסובא בבית, ועצבונה מרובה, וי\"מ אם הבן כסיל ויושב כל היום בבית הרי זה תוגה לאמו, שהשכנים רואים אותו תמיד בבית ואומרות שאמו לא חינכה אותו כראוי."
          },
          {
            "hint": "",
            "question": "2. כיצד נדרש הפסוק בתנחומא?",
            "answer": "יש בנים שנתגנו באביהם, זה יאשיהו שנתגנה באביו אמון, וחזקיהו נתגנה אביו אחז, ויש אבות שנתגנו בבניהם עלי נתגנה בבניו, שמואל נתגנה בבניו, ואברהם לא כן, הוא נתגדל ביצחק, ויצחק נתגדל באברהם, אם מודבק אדם בדרכיו של הקב\"ה משמח בוראו, דכתיב בן חכם ישמח אב, ואין אב אלא הקב\"ה, שהוא אב של כל העולם."
          },
          {
            "hint": "",
            "question": "3. לא יועילו אוצרות רשע וצדקה תציל ממוות?",
            "answer": "אוצרות הנאספים ברשע לא יועילו בעת בוא יום הפקודה, כי לא יפדה נפשו בממון ואפילו ייתן צדקה כי ה' שונא גזל בעולם, אולם הפיזור בצדקה הוא מציל ממוות, ובזכות הצדקה יינצל האדם ממוות הנגזר עליו מצד המערכת, ויאריך ה' יתברך ימיו, ורש\"י כתב, ואם תאמר צדיק שיבזבז נכסיו לצדקה מהיכן יתפרנס, לא ירעיב ה' נפש צדיק."
          },
          {
            "hint": "",
            "question": "4. מהו הטוב והערב והמועיל בממון?",
            "answer": "הטוב, שאפשר לעשות בו צדקה וגמילות חסדים עם הבריות, וערב, שאפשר לקנות בו דברים ערבים, והמועיל, שאם אדם חוסכו יכול להביא לו תועלת בימי זקנתו, וכתוב כאן שהצדקה היא למעלה מן המועיל שהיא גם מצלת ממוות."
          },
          {
            "hint": "",
            "question": "5. איזה צדקה מצילה ממיתה משונה?",
            "answer": "איתא בילקו\"ש רמי רבי אליעזר, כתוב אחד אומר וצדקה תציל ממוות וכתוב אחד אומר מי גבר יחיה ולא יראה מוות, כיצד יתקיימו שני המקראות אמור מעתה מי גבר יחיה ולא יראה מוות זו מיתה כדרך כל הארץ, וצדקה תציל ממוות זו מיתה משונה, שנותנה ואינו יודע למי ניתנה, ואם יודע מצילתו מגיהינום."
          },
          {
            "hint": "",
            "question": "6. לא ירעיב ה' נפש צדיק ורעת רשעים יהדוף?",
            "answer": "כתב האבן עזרא, לא ירעיב ה' בעת הרעב נפש הצדיק המסתפק במועט, והרשעים שמורגלים להשביע עצמם יהיו רעבים, וי\"מ אין זה בהכרח שהצדיק יהיה רעב, ואין בהכרח שהרשע יהיה לו כל טוב, כי פעמים הרבה יהדוף, היינו ידחוף אותם ה' ויפלו."
          },
          {
            "hint": "",
            "question": "7. מה המעשה שהיה עם המהר\"ל מפראג?",
            "answer": "בישיבת המהר\"ל למד תלמיד אחד שהיה עני ביותר שמרוב דקדוקי עניות עלה בדעתו לגנוב דברים מבתי בני אדם, והנה כשנכנס לבית המדרש בבוקר שמע את הרב דורש במאמר חז\"ל, אין אדם נוגע במה שמוכן לחברו, ואמר שמי שגונב מאחרים, בסופו של דבר אינו מחסרם, שאם נגזר עליהם שיהיה להם, הקב\"ה יחזיר להם הקרן והפירות, וכל אלו שגונבים סימן שאין להם אמונה וביטחון, שאם היה להם אמונה וביטחון סופן שהיו אוכלים אותו ממון בהיתר ולא באיסור, אבל יצר הרע מסית לאדם שאם לא יגנוב ימות ברעב, והנה תקף אותו יצרו ופרץ לביתה של אלמנה אחת ואסף כמה חפצים יקרי ערך לגנבם, ונזכר בדברי הרב ונקפו לבו והניחם ולא גנבם, והנה ראה סל אחד מלא מאכלים טובים וערבים, וחשקו נפשו לאכול מהם, אך אמר לעצמו, כבר גמרתי בלבי לא לשלוח בעוולתה ידי, אולי יתקיימו בי דברי הרב, והנה למחרת אחרי התפילה באה האלמנה לפני הרב ואמרה לו, רבנו, עשירה אני ונשארתי גלמודה, כי בעלי מת ובלילה שמתי לבי שנכנסו גנבים לביתי אבל לא גנבו כלום, אבל פחד נכנס בלבי להישאר לבדי, אולי יש בין התלמידים איש כשר שירצה לשאתני לאישה, אמר לה הרב מכיר אני איש כשר שראוי לך להינשא לו, והביאו אותו לפני הרב, ואמר לו, הינך גלמוד בלא אישה ובנים, קח אישה זו לאישה, והאיש הסכים ואירס את האישה והניחה האישה לפניהם את הסעודה שמצא בביתה בלילה הקודם, בא התלמיד לפני המהר\"ל ואמר לו, יפה דרש רבנו, וחזר בתשובה שלמה."
          },
          {
            "hint": "",
            "question": "8. ראש עושה כף רמיה ויד חרוצים תעשיר?",
            "answer": "כתב רש\"י, מי שעני בתורה מורה הוראות שקר, ויד חרוצים, ישרים שחורצים דבר באמיתו ומשפט בלא עוולה, ובמצודת דוד כתב, השוקל בכף רמיה לרמות את הבריות, ייעני בעבור זה, אבל יד הזריזים המתנועעים וטורחים על מזונם ואין עסקיהם לרמות, היד הזאת תעשיר את בעליה."
          },
          {
            "hint": "",
            "question": "9. אוגר בקיץ בן משכיל נרדם בקציר בן מביש?",
            "answer": "כתב ר' יונה, השכל מזרז אדם בעניינים המחויבים, וחסרון השכל ימנענו, והבושה היא הפך השכל, כי לפי שכלו יהולל איש, והבושה תגיע מן הביזיון והיא ההיפך מן המהולל, כן בן מביש הפך בן משכיל, ודרכו להיות נרדם בעת הקציר ואין עושה שום דבר בזמנו, ואילו הבן המשכיל דרכו לאסוף גרנו והיין והצימוקים והגרוגרות, ועושה כל דבר בזמנו."
          },
          {
            "hint": "",
            "question": "10. כיצד למדו דקאי על לומדי התורה?",
            "answer": "כתב הגר\"א, שהמשכיל לומד אף בקיץ היינו בסוף ימיו כשהוא זקן ותש כוחו ואינו יכול להוסיף עוד בלימודו, ואוגר היינו אוסף מה שלמד כבר בנעוריו, אבל הבן המביש אינו לומד אפילו בקציר, היינו בימי נעוריו שהוא חזק בכוח ויכול ללמוד, וממילא אין לו מה לאסוף בימי זקנותו."
          },
          {
            "hint": "",
            "question": "11. ברכות לראש צדיק ופי רשעים יכסה חמס?",
            "answer": "כתב המלבי\"ם, העושה מעשה צדק הכל מברכים אותו מפני הטוב שמשפיע לכל, וכאילו כל העולם מניחים ידיהם על ראשו ומברכים אותו, והרשע על ידי שעושה חמס שהוא הפך הצדק, לא לבד שלא יברכוהו אחרים, כי גם הוא משתדל לכסות מעשיו שיש בם קללה ולא ברכה, כי אם יגלו חמסם יימנע מהם אשר זממו לעשות."
          },
          {
            "hint": "",
            "question": "12. זכר צדיק לברכה ושם רשעים ירקב?",
            "answer": "יש להשתדל לספר תמיד במעשים הטובים של הצדיקים, וכן להזכיר מעשי הרשעים ורעתם, כדי שילמדו השומעים טוב מעשיו של הצדיק ורעת הרשע, וזה שאומר הפסוק אם מזכירים מעשה הצדיק מביאים ברכה להם, וחיים לעולם, ואילו שם רשעים ירקב, שולט בו הרקב וסופו להישכח."
          },
          {
            "hint": "",
            "question": "13. כיצד נדרש הפסוק?",
            "answer": "איתא בב\"ר מ\"ט, א\"ר יצחק, כל מי שמזכיר הצדיק ואינו מברכו, עובר בעשה, שנאמר זכר צדיק לברכה, וכל מי שמזכיר הרשע ואינו מקללו עובר בעשה, שנאמר שם רשעים ירקב."
          },
          {
            "hint": "",
            "question": "14. מה ההבדל בין שֶם לזֶכֶר?",
            "answer": "כתב המלבי\"ם, השם הוא השם העצמי, והזכר מורה על מה שמזכירים אותו על ידי מעשיו אשר עשה, הצדיק גם זכרו עומד לברכה, כי יזכירו מעשיו בכל דור ויברכוהו, והרשעים גם שמם ירקב, שלא לבד שאין זוכרים מעשיהם, גם שמם ועצמותם ירקב מעצמו ויכלה כי אין להם השארה נפשית או מינית."
          },
          {
            "hint": "",
            "question": "15. חכם לב ייקח מצוות ואוויל שפתיים ילבט?",
            "answer": "כתב המלבי\"ם חכם לב הוא זה שהרגיל את לבו ללכת בדרך החכמה עד ששב אצלו טבע שניה, והלב שהוא הכוח והממשלה על הגוף, שוב לא יתעורר בו אל הרע כלל, ויתנהג תמיד כפי ציווי השם, ועשיית ציווי השם הוא טבעו ורצונו, ואוויל שפתיים הוא מי שמסתפק בחוקי החכמה ואמיתותם, וזה ההבדל בינו ובין הכסיל והפתי, האוויל שפתיים בלבו מאמין לדבר החכמה, רק ידבר ספקותיו בשפתיו החיצוניים, כי לא גמר בדעתו שחוקי החכמה אין שום ספק עליהם, והוא ההפך מחכם לב, והוא פוסח על שתי הסעיפים וזהו ילבט, ובמצודת דוד כתב, שהחכם לב לא יחדל מלקחת מצוות מחזר ומחפש אחר המצוות, והאויל אומר הרבה ואין עושה."
          },
          {
            "hint": "",
            "question": "16. מדוע טוב שלא יוציא האדם בפיו הטובה שעומד לעשות?",
            "answer": "איתא במדרש שמואל אבות א' ט\"ו על \"אמור מעט ועשה הרבה\", אל יוציא מפיו הטובה שבלבו לעשות, אלא יאמר אעשה מצוות פלונית היום או אלמד ה' פרקים היום כי בסגולה הוא כשהאדם מוציא בשפתיו אז אינו מקיים, כי השטן מקטרג ומביא עליו כמה עיכובים, כיוון שמוציא בשפתיו, מיד הדבר נשמע בין המקטרגים ומעכבים בידו, וזהו אוויל שפתיים."
          },
          {
            "hint": "",
            "question": "17. הולך בתם ילך בטח ומעקש דרכיו יודע?",
            "answer": "ההולך בתמימות לב, ואינו מניח תמימותו מיראתו פן יתגבר חברו, ולא יתנהג בתחבולות והערמות במשאו ומתנו עם חברו, ולא ייתן חתיתו ולא יענה עזות, ומעקש דרכיו, שמניח הדרך הישרה, ומעקם דרכיו ללכת ברמייה, והוא יושבר וידוכא, וי\"מ שיודעו תחבולותיו ולא יועילו ויישאר בגנותו."
          },
          {
            "hint": "",
            "question": "18. קורץ עין ייתן עצב ואוויל שפתיים ילבט?",
            "answer": "המסית אדם בקריצותיו לרעה, ייתן עצבת שיתיירא חברו ממנו, ועל ידי כן ירבה להישמר שלא יתחכם לו ולא תגבר ידו עליו, ואוויל שפתיים, מי שמגלה שנאה, יתעוות בפני חברו ויזיק רק לעצמו."
          },
          {
            "hint": "",
            "question": "19. מקור חיים פי צדיק ופי רשעים יכסה חמס?",
            "answer": "כתב המלבי\"ם דרך החכמה היא דרך החיים, כי תוביל אל החיים האמיתיים, והפוכה היא דרך המוות, ומי ששואב מי החכמה ושותה מהם יחיה לעולם, אולם המקור שמשם נובעים החיים האלה יהיו בשלושה פנים- או על ידי השכל, שישיג דרך הטוב בשכלו, או על ידי תורת חיים שקיבל מן החכמים שלמדו דרכי החכמה בספרי התורה, או על ידי אמונת הקבלה ששם צריך יראת ה' שהוא מוסר החכמה, וילמד פרטי דרכי החכמה על ידי שרואה הצדיק הוא עושה כמעשיו ולומד מפיו איך להתנהג, ויש הבדל בין צדיק לחכם, שהצדיק אינו מוכרח שיהיה חכם, דהיינו שלמד חוקי החכמה בדרך של לימוד עד שיכול לסדרה על כל ענייני החיים, אלא הרגיל עצמו על ידי השכל השימושי לקיים את כל מה שקיבל, ומקור חייו הוא בפיו ולא בתורתו ואינו פוסק מלדבר מוסר ודברי צדיקים, ופי רשעים אי אפשר ללמוד ממנהגיהם. ופיהם ידבר מרמה לכסות על מחשבת החמס שבלבם."
          },
          {
            "hint": "",
            "question": "20. שנאה תעורר מדנים ועל כל פשעים תכסה אהבה?",
            "answer": "כתב ר' יונה, גם כי פשע לו חברו במעשה והעווה עליו, לא יריבהו ולא יתקוטט עמו, ויכסה על כל פשעיו באהבתו אותו, וייזהר מאוד ממידת השנאה המביאה אל הכעס והמדון, וגם ייזהר מהיות לו עסק עם השונא ויבחר משאו ומתנו עם האוהב, ורש\"י כתב כשישראל מיטיבים מעשיהם, הקב\"ה מכסה על פשעיהם."
          },
          {
            "hint": "",
            "question": "21. מה ההבדל בין ריב למדון?",
            "answer": "כתב המלבי\"ם ריב הוא פעולת התקוטטות זה עם זה, ויהיה לפעמים על לא דבר, ואם סיבת הריב הוא דברי ממון או אונאה שעבורו יש לו דין אצל השופט נקרא מדון, ופירוש מדון, הדבר שדנים בעבורו, והוא דבר בלתי מבורר עם מי הצדק, כי בדבר המבורר ייפול עליו שם פשיעה, בגידה, משפט וכדומה, כל אחד כפי עניינו, אמר החכם, דע שסיבת המדנים האלה אינם הנידון עצמו, רק ההתפעלויות אשר בנפש הנידונים, שהאוהבים או אנשים שאין להם שנאה זה עם זה לא יקפידו על דברים קטנים כמו נזקי שכנים וכדומה, רק אנשים שיש להם שנאה היא תעורר המדנים, שעל ידי השנאה הם צרי עין עוינים זה את זה, ויקיצו המדנים שהיו נרדמים לולא השנאה, אבל מידת האהבה שבנפש היא תכסה על כל פשעים גם על הפשעים הגדולים, וכ\"ש שלא יתעוררו מדנים על דברים קטנים."
          },
          {
            "hint": "",
            "question": "22. מה המעשה עם הגר\"א והמלך?",
            "answer": "מעשה שהיה מדבר המלך עם הגר\"א ביחידות, ושאלו למה אין לעם ישראל ארץ משלו, אמר לו, הייתה לנו ארץ ונאבדה מפני שנאת חינם, אמר לו המלך, והרי אני רואה בשבתות וחגים כולכם שמחים יחד, אמר לו, עדיין השטן מרקד בינינו, והמלך לא נתיישבה דעתו בזה, פעם הלך לצוד וירד גשם שוטף, וראו בית בודד ומצאו שם יהודי והכניסם והאכילם והשקם ולנו שם, ולא ידע שזה המלך, למחרת ביקש המלך שיביאם לעיר המלוכה פטרבורג, והסיעם היהודי, כשהגיעו לעיר הבירה אמר היהודי עד כאן, כי כן גזירת המלך שלא ליסע שם ברכב של סוס אחד, אמר המלך סע ואל תחשוש, והנה ראה היהודי שכולם כרעו והשתחוו ונתברר לו שזה המלך, אמר לו המלך על החסד שעשית עמי שאל ממני ואתן לך מה שתבקש, אמר לו היהודי, יש בעיר חוכר יערות שהוא מתחרה לי, אולי יעבירנו המלך, אמר המלך, אכן נודע שיש ביניכם שנאת חינם, והרי היית רשאי לבקש כל כסף וזהב ולא היה לך צורך בחכירת היער, והנה ביקשת להעבירו, סימן שיש בכם שנאת חינם, ושיבח המלך את הגר\"א."
          },
          {
            "hint": "",
            "question": "23. בשפתי נבון תמצא חכמה ושבט לגו חסר לב?",
            "answer": "כתב רש\"י, כשאדם מוכיח לנבון, משיב לו חטאתי, כגון דוד שאמר לנתן חטאתי, ושבט לגו היינו מכה לגופו, אבל חסר לב אינו שומע עד שילקה גופו כמו פרעה."
          },
          {
            "hint": "",
            "question": "24. חכמים יצפנו דעת ופי אוויל מחיתה קרובה?",
            "answer": "כתב ר' יונה, החכמים הם המקשיבים לדברי מלמדיהם, ואף על פי שאינם מחדשים בחכמה מתבונתם צופנים הדעת שלומדים מן החכמים לבלתי ישכחוהו, ומרגישים במה שאינם יודעים ומחרישים, והאוויל יאמר בשפתיו ככל העולה על רוחו גם אם יגיע לו נזק בדבר, ברגילות ומלשינות והוצאת דיבה ועצה רעה, על כן פיו יהיה מחיתה לבריות, היינו סכנה."
          },
          {
            "hint": "",
            "question": "25. הון עשיר קרית עזו מחתת דלים רישם?",
            "answer": "כתב ר' יונה, העשיר בוטח בעושרו והדל ירא מחמת רישו, ושניהם שוגים, כי אין החיים והטוב בסיבת העושר והיעדרו, אבל פעולת הצדיק לחיים, מה שיפעל אם במצוות ואם ביגיע כפיו להרוויח ממנו, אם מעט אם הרבה, כל יגיעתו בממון למען לא ישלח בעוולתה ידו, ולמען יכבד את ה' מהונו, ולמען יוכל ליחד נפשו למלאכת שמים, ויעזור לנשא יראי ה' ולהגביר ידי מודיעי שמו, וכתב רש\"י מחתת דלים רישם, עניותם שלא עסקו בתורה היא שברונם כי בעבור חסרון התורה ישברו מהר."
          },
          {
            "hint": "",
            "question": "26. פעולת הצדיק לחיים תבואת רשע לחטאת?",
            "answer": "יש הבדל בין פעולה לפרי הפעולה שהיא התכלית, כמו החרישה והזריעה שתכליתם התבואה, ועל זה אמר שפעולת הצדיק היינו האמצעים מובילים לחיים וכ\"ש התכלית. והרשע אפילו תבואתו לחטאת ומכשול, כי יעזור למרעים כמוהו ותשיג ידו למלא תאוותו ברשע ובחטאים, ולהשתרר על הצדיקים."
          },
          {
            "hint": "",
            "question": "27. אורח חיים שומר מוסר ועוזב תוכחת מתעה?",
            "answer": "כתב רש\"י, השומר מוסר היא דרך החיים, ועוזב תוכחת מתעה את עצמו ואת האחרים, ויורד מדרך החיים, והגר\"א כתב מי שיראה לייסר עצמו ולהרגיז יצר טוב על היצר הרע יבוא לאורח חיים, אבל מי ששונא אפילו תוכחה בדיבור לא די שלא יבוא לאורח חיים, אלא יתעה מן הדרך, כי אין לו מורה ומוכיח, ושונא התוכחה, והולך בשרירות לבו."
          },
          {
            "hint": "",
            "question": "28. מה בין מוסר לבין תוכחה?",
            "answer": "כתב המלבי\"ם, המוסר יהיה מצד ההכרח שייסר את הנפש בל תצא חוץ לגדרה על ידי יראת העונש, והתוכחה היא על ידי ויכוח וראיות השכל שמראה לו תועלת הדרך הטובה, ועל פי רוב על ידי המוסר ימנע מדרך הרע מפני יראת העונש, ועל ידי התוכחה ילך בדרך הטוב מפני התועלת שמשיג."
          },
          {
            "hint": "",
            "question": "29. מכסה שנאה שפתי שקר ומוציא דיבה הוא כסיל?",
            "answer": "המכסה השנאה בלב ואינו עוזבה, גורם עוד עבירה לדבר שפתי שקר להראות עצמו כאוהב, ומוציא דיבה, מי שלא מכסה השנאה, ומראה כעסו להוציא לעז על חברו שיהיו האנשים דובבים בו, הלא לכסיל ייחשב, כי הכל יאמרו כל הפוסל במומו הוא פוסל."
          },
          {
            "hint": "",
            "question": "30. ברב דברים לא יחדל פשע וחושך שפתיו משכיל?",
            "answer": "כתב רש\"י המרבה דברים מביא חטא, וחושך שפתיו הוא המשכיל, ואפילו החכם אל ידבר הרבה שלא ייכשל בריבוי בדבריו, וי\"מ כשאדם מדבר דברים הרבה, אינו יכול לחשוב כל כך שיהיו דבריו מיושבים, אבל חושך דבריו, שאינו מדבר הרבה אלא לאחר עיון בלב הוא משכיל, וי\"א הכובש שפתיו שמבקשות לדבר, הרי הוא משכיל."
          },
          {
            "hint": "",
            "question": "31. מדוע מוטב שימנע אדם עצמו מלפגוע בחברו למרות שמתנצל אחר כך בפניו?",
            "answer": "כי קשה לעקור את הרושם של דבריו הראשונים שפגעו בחברו, ולכן חושך שפתיו הוא משכיל, כי ברוב דברים לא יחדל פשע."
          },
          {
            "hint": "",
            "question": "32. כסף נבחר לשון צדיק לב רשעים כמעט?",
            "answer": "כתב רש\"י, שצדיק יודע להוכיח, והרשע אינו שומע לתוכחת הצדיק, וי\"מ שצריך המוכיח לדבר במשקל ובמידה דברים נבחרים, אז לב רשעים מתמעט מרשעם, והגר\"א כתב שיש שני ענייני צדיקים, משכילים ומצדיקים הדורשים לעם שמעתתא הם נקראים משכילים, שמשכילים לעם ועושים אותם תלמידי חכמים שיהיו יודעים הלכות, ואותם הדורשים אגדתא הם נקראים מצדיקים, לפי שהם מוכיחים ומושכים לבם של בני אדם לדרכי השם יתברך, והצדיק המוכיח שכלם מקבלים ממנו ונוח הוא לבריות שבא בדברים טובים וניחומים ומקרב את שומעיו אל התורה הוא נקרא כסף נבחר, שהכל בוחרים בו, ואלו ששמעו דברי הצדיק ולא חוזרים בתשובה, מחמת שלבם אינו נכנע אלא לשעה מועטת, ואחר כך חוזר להיות כבראשונה."
          },
          {
            "hint": "",
            "question": "33. שפתי צדיק ירעו רבים ואווילים בחסר לב ימותו?",
            "answer": "רבים אוכלים בזכות הצדיק ותפילתו, אבל האווילים שלא שמעו אליו, גם את עצמם לא ינהיגו ולא יבינו לאחריתם, ולא תסור מעליו איוולתו וחסרון רוחו עד יום מותו, נמצא שהתועלת של צדיק אחד מרובה, שרבים ירעו על ידו, ואילו האווילים ימותו בעבור חסר לב אחד אם הוא מנהיגם ומשפיעם."
          },
          {
            "hint": "",
            "question": "34. ברכת ה' היא תעשיר ולא יוסיף עצב עימה?",
            "answer": "הברכה שנותן ה' היא המעשרת את האדם, ועם הברכה לא יצטרך להוסיף עוד עצבון ויגיעה להרבות הון, כי יהיה לו די בברכה מה שהוא מברכו, וגם תהיה לו שמירה כמו שדרשו, יברכך בממון וישמרך, שלא יבוא לו נזק, ובהפלאה פירש הפסוק – ומשביע לכל חי רצון, שה' משביע לאדם שיהיה מרוצה במה שבידו."
          },
          {
            "hint": "",
            "question": "35. כיצד ברכת ה' תעשיר בתורה?",
            "answer": "כתב הגר\"א לדעת ההלכה על בוריה ושלא תשתכח ממנו צריך סייעתא מן שמייא. ובבית הלוי שמות י\"ט, ה' כתב דבזה צריך גם יגיעתו של האדם ולא סגי בזכות על ידי מעשים טובים ולימוד לשמה, ויש בחינה שנעשה כמעיין המתגבר ומגלין לו רזי תורה, גם מה שלא עמל בה, כי אדם שעמל בתורה הנגלית זוכה ומגלין סודות התורה, וזאת משיגים בלא יגיעה."
          },
          {
            "hint": "",
            "question": "36. כשחוק לכסיל עשות זימה וחכמה לאיש תבונה?",
            "answer": "כמו שהשחוק בא פתאום על האדם בלי הזמנה, ואין יכול לעמוד על עצמו מלשחוק כן הזימה בא על הכסיל לעשות פתאום, כי מתחילה היה בדעתו רק לדבר עימה ולהתל ופתאום הוא בא לידי מעשה, וכמו כן, חכמה לאיש תבונה גם כן פתאום בא איזה פירוש או דבר חכמה."
          },
          {
            "hint": "",
            "question": "37. מגורת רשע היא תבואנו ותאוות צדיקים ייתן?",
            "answer": "כתב הרלב\"ג, מה שיירא הרשע שיבוא עליו מן הרעות, היא תבואנו כי לא יצילהו ה' יתברך ממנה, וזאת היראה והפחד היא הודעה מחולשת השפע עליו מה' יתברך, ואולם הצדיקים לא די שיהיו נשמרים מאותן רעות, אבל ייתן להם ה' יתברך מהטובות מה שיתאוו מהם."
          },
          {
            "hint": "",
            "question": "38. כעבור סופה ואין רשע וצדיק יסוד עולם?",
            "answer": "הרשע אין לו שורש חזק במציאות רק קיום מקרי, ולכן בעת סערה וסופה היינו פורענות, יוכרת הרשע ואיננו, והצדיק שיש לו קיום במציאות מצד שלמות נפשו ומצד השגחת ה', בעת סופה לא לבד שלא ינידהו הרוח למקרי הזמן, אלא גם ישגיחהו כמו שהיה בנוח, כאשר הביא ה' מבול לעולם."
          },
          {
            "hint": "",
            "question": "39. כחמץ לשניים וכעשן לעיניים כן העצל לשלחיו?",
            "answer": "כתב ר' יונה, אף על פי שייטב החמץ לאדם פעמים לרפואה, והעשן לפעמים לצורך, ויבערו אור לשבת נגדו, לא ייתכן הגעת תועלתם בלא נזק לאחד האיברים, כי החמץ יזיק לשניים בריאות והעשן לעיניים, כן העצל לשולחיו, כי פעמים יש צורך לשליחותו, אך לא ייתכן לשליחותו בלא קלקול באחד הדברים כי מעצלותו להקשיב לקול דברי המשלח ולצפון אותם בלבו או מעצלותו ואיחורו בדרך לא תינצל שליחותו מקלקול, והנמשל התורה והמצוות שאנו שלוחי ה', וארור עושה מלאכת ה' רמייה, ובא להזהירנו על הזריזות בתורה והמצוות ובגנות העצלות."
          },
          {
            "hint": "",
            "question": "40. יראת ה' תוסיף ימים ושנות רשעים תקצורנה?",
            "answer": "כאשר האדם תמיד ביראה ופחד, חייו אינם חיים, ויכול למות מן הדאגה, בימים מועטים. אבל יראת ה' תוסיף ימים, ואינו כשאר היראות והפחדים, וזהו נס נסתר, ושנות רשעים תקצרנה, אף על פי שהם יושבים בשלווה ואין פחד אלוקים נגד עיניהם, וראוי להם להאריך ימים, אף על פי כן תקצרנה בדרך נס נסתר."
          },
          {
            "hint": "",
            "question": "41. תוחלת צדיקים שמחה ותקוות רשעים תאבד?",
            "answer": "סופה מתקיימת ושמחים, ותקוות רשעים לא תבוא, ומיצר על התוחלת, והחילוק ביניהם תוחלת הצדיקים אינה מבוססת על כוחם ועוצם ידם ולא על בינתם יישענו, כי אם על רחמי ה' יתברך, והם שמחים על עצם התוחלת לה' וביטחונם, ואילו הרשעים לא על ה' בטחו אלא על מאווייהם, וה' לא נותן ותקוותם אובדת."
          },
          {
            "hint": "",
            "question": "42. מה ההבדל בין תוחלת לתקווה?",
            "answer": "כתב המלבי\"ם, המייחל מייחל לדבר שוודאי יבוא, שהבטיחוהו שיגיע לזמן ידוע, והמקווה מקוה על דבר בלתי ברור ומובטח, והצדיקים יש להם תוחלת, כי שכרם מובטח בלי ספק ולכן שמחים, הפך מתוחלת ממושכה שהיא מחלה לב, כי התוחלת שמייחלים לחסד ה' הוא נמצא תמיד ולא יכזב, אבל תקוות רשעים תאבד, הרשעים אין להם תוחלת רק תקווה שמקווים להתעשר וכדומה שהוא בלתי בטוח ובאמת תאבד תקוותו."
          },
          {
            "hint": "",
            "question": "43. מעוז לתום דרך ה' ומחיתה לפועלי אוון?",
            "answer": "כתב הרלב\"ג, המיישרים אורחותיהם אל התמימות, תהיה להם דרך ה' במצוות התורה מעוז וחוזק לשמור דרכם אשר ייכונו ההליכה אליה, כי בזה ישלם להם באופן שלם מה שיכוונו אליו מהתמימות, ואולם לפועלי אוון תהיה דרך ה' למחיתה, ושבר כי היא מתנגדת בתכלית מה שאפשר למה שיכוונו אליו מהשקר והעול והחמס."
          },
          {
            "hint": "",
            "question": "44. צדיק לעולם בל ימוט ורשעים לא ישכנו ארץ?",
            "answer": "כתב רש\"י, כשהוא מט אין מוטתו מוטת עולם, כי ייפול וקם, וכתב ר' יונה, כי ה' יתברך מעוז לו בכל צרותיו, ורשעים טובתם לא ימשך ואחרית שלוותן לאבדון."
          },
          {
            "hint": "",
            "question": "45. פי צדיק ינוב חכמה ולשון תהפוכות תכרת?",
            "answer": "כתב ר' יונה, פי צדיק יפרה חכמה, שהרגיל שפתיו בחכמה עד שהיא להם כפרי העץ, שלא ידברו בלתי דברי חכמה, ולשון תהפוכות שמדבר הפך האמת, אומרת לטוב רע ולרע טוב, ומחזקת השקר ומראה פנים לשווא, לשון זו תכרת."
          },
          {
            "hint": "",
            "question": "46. כיצד הצדיק נמשל לעץ?",
            "answer": "דכתיב בתהילים א', והיה כעץ שתול על פלגי מים, והעץ מוציא עלה ופרי, כי כך הוטבע בו בטבע ברייתו, העלה יש לו מעלה שמגן על הפרי בחמה וכן נותן חמצן לכל הבריאה, כן הצדיק יש בו עלה ופרי, העלה שלו זהו דיבורו בענייני חול ובענייני העולם הזה, במוסריו בסיפור דבריו, ויש בהם תועלת כמו תועלת העלה, ודיבורו בחכמה הוא כמו פרי העץ מרוב שהרגיל עצמו בחכמה, נעשה הדבר כטבע אצלו, והגאווה היא פרי של הרשע."
          },
          {
            "hint": "",
            "question": "47. שפתי צדיק ידעון רצון ופי רשעים תהפוכות?",
            "answer": "כתב רש\"י, שפתי צדיק יודעים לרצות ולפייס את בוראם, ויודעים לרצות את הבריות, ולהטיל שלום ביניהם, ופעמים יש לשנות מפני השלום, ויודע הצדיק מתי רצוי לפתוח דלתי שפתיו ומתי לסוגרם, ופי רשעים תהפוכות ועושים ההיפך."
          }
        ]
      },
      "יא": {
        "": [
          {
            "hint": "",
            "question": "1. מאזני מרמה תועבת ה' ואבן שלמה רצונו?",
            "answer": "הקשה ר' יונה הרי זה מפורש בתורה דברים כ\"ה, י\"ג ומדוע חזר שלמה לכתוב בלא הוספת ביאור והבנת טעם, ונראה ששלמה ע\"ה בא לתת מופת על המידה השנואה של פי רשעים תהפוכות כי מידת הכרעת השקר היא תועבת ה', ואפילו לא שקלו בהן עברו על פי ה', משעת מעשה, שהרי מידת גזל והונאה כבר נתפרשו, ואם מאזני מרמה, יען היותם מוכנים להכריע במרמה הם תועבת ה', אף על פי שלא הונו בהם בעליהם, כ\"ש המרגיל שפתיו להכריע על השקר, ואפילו עדיין לא הזיקו מאומה בהכרעתן הן שנואות, כי הן מוכנות להחזקת השקר, ואבן שלמה כתב הגר\"א, אדם שאינו עושה עוול הוא אינו מתועב לה', מכל מקום אינו ממלא רצון ה', ומי שמוכר על אבן שלמה ממלא את רצון ה', והולך בשלמות, ואפילו המוכר באבן שאינה שלימה ביושר על מנת שינכה לו מן הדמים אינה שלמות."
          },
          {
            "hint": "",
            "question": "2. בא זדון ויבוא קלון ואת צנועים חכמה?",
            "answer": "כתב ר' יונה, תולדת הזדון לבזות ולחרף הבריות כיוון שאינו יכול להתאפק, הוא מקלה חברו ומשפיל כבודו בשביל הנאת שעה שנהנה להתכבד בקלונו, או שלא רצה לסבול צער שעה למשול בכעסו, והצנעה מניעה את האדם מדברי קלון ונבלות, ומיעוט הדברים ממידת הצנועים, והצניעות גורמת חכמה לבעליה, כי היא מידת החכמים, כי ישמעו ויקשיבו ולא יתאוו להתגלות לבם, והם מתביישים מעשות זדון, וסובלים הקלון ולא יענוהו."
          },
          {
            "hint": "",
            "question": "3. מה המעשה שהיה בימי המהרש\"ל?",
            "answer": "תחת בית מדרשו של המהרש\"ל הייתה חנות ירקות, ובעל החנות נקרא רבי אברהם מוכר ירקות, והיה צנוע ולא דיבר עם איש חוץ מצורך פרנסתו, לילה אחד קם המהרש\"ל ושמע את רבי אברהם יושב ולומד סוגיא ומפרשה בחן ובשכל טוב, ושלח אחריו ושאל אותו שאלה עמוקה, והשיב כי הוא עם הארץ ולא ידע מה אמרי רבנן, הפציר בו המהרש\"ל, וברוב ההפצרות פתח פיו והאירו דבריו, שאמר חידושים בחכמה ובקיאות הפלא ופלא, וביקש ר\"א מהמהרש\"ל בכל לשון של בקשה שלא יגלה סודו ברבים, וכך נמשך כמה זמן שהמהרש\"ל דיבר עמו בדברי תורה ומתענג על דבריו, וכשעמד המהרש\"ל להסתלק לבית עולמו ציווה שייקחו את רבי אברהם לרב במקומו שאין כמוהו, ואחר כך בהפצרות ובתנאים רבים נתקיימה צוואת המהרש\"ל."
          },
          {
            "hint": "",
            "question": "4. תומת ישרים תנחם וסלף בוגדים ישדם?",
            "answer": "כתב ר' יונה, התום והיושר דומים בעניינים, ועתה אבאר עניין התום ועניין היושר, דע כי התום שלמות מצוות הנפש, וכמו שבהמה שאין בה מום נקראת תמימה, כי היא שלמות הבהמה, ומום האדם רוע מידת נפשו, על כן יקרא מי שאין לו מידה מגונה תמים, תמים בדרכיו צדיק במעשיו, תמים בדרכיו היינו במידותיו, וכן אשרי תמימי דרך, תמימי מידות והנהגות, ועניין תואר היושר, אוהב היושר ובוחר הצדק והנכון והשלמות באיש שמתאווה לדרך היושר ומסלק הנטיות לשאר התאוות וההנאות, שאינן צורך קיום הגוף והעמדת כוח איבריו על מזג תכונתם, וי\"מ שהתם הוא הפך המרמה והסלף, והוא גורם היושר, ולכן נמצאים תמיד יחד במקרא."
          },
          {
            "hint": "",
            "question": "5. וסלף בגדים ישדם?",
            "answer": "כתב הגר\"א, שסלף הוא היפוך התם ההולך בתמימות בדרך התורה והסלף הוא לשון עקום ועיוות, ובוגדים הוא הפך הישר, ובוגד בתורה, ומקלקל היושר והצדק, וזה גורם להם שוד ושבר, והרלב\"ג כתב שעזות הבוגדים תשחיתם."
          },
          {
            "hint": "",
            "question": "6. לא יועיל הון ביום עברה וצדקה תציל ממוות?",
            "answer": "כשיגיע יומם של הרשעים לא יועיל להם שום הון, אבל מעשה צדקה אחד לפי כל תנאי הצדקה, תציל ממוות, וצריך אדם להקדים צדקה קודם שיגיע שעתו ליפרד מן העולם, ולמה נכתב פעמיים צדקה תציל ממוות, אחת שמצילתו מדינה של גיהינום, ואחת שמצילתו ממיתה משונה, ואיזו שמצילתו ממיתה משונה, שנותנה ואינו יודע למי נותנה, נוטלה ואינו יודע ממי נוטלה, והיינו מתן בסתר, ואפילו ביום עברה תציל ממוות, כמו שמצינו בבתו של רבי עקיבא שנקנסה עליה מיתה ביום חתונתה וניצלה, כדאיתא בסוף מסכת שבת."
          },
          {
            "hint": "",
            "question": "7. מהם ג' הדינים שעוברים על האדם אחר מיתתו?",
            "answer": "כתב הגר\"א, כף הקלע, גיהינום ומיתה, כמו שאמר ריב\"ז במסכת ברכות דף כ\"ח, שאם כועס עלי כעסו כעס עולם וזהו אש של גיהינום, ואם אוסרני, איסורו איסור עולם, וזהו כף הקלע, שבזה נכלל סוד הגלגול, שמאסרין אותו במקום ההוא שאין יכול לצאת משם, ממיתני הוא מיתה, וזה שאמר דוד בתהילים קט\"ז, כי חלצתי נפשי ממוות הוא המיתה, את עיני מן דמעה, הוא הגיהינום, את רגלי מדחי, הוא גלגול נפשות בדומם צומח חי מדבר, ואמר כאן שניים מהם, הגיהינום והמיתה, היינו שביום עברה אינו מועיל לו כלום כאשר משפטו להיות בגיהינום, אך הצדקה שכבר עשה בחייו, המה מצילין אותו ממיתה משונה ומן הגיהינום."
          },
          {
            "hint": "",
            "question": "8. צדקת תמים תיישר דרכו וברשעתו ייפול רשע?",
            "answer": "כתב הרלב\"ג, צדקת תמים תיישר דרכו למצוא חפציו, כי בעבורה תדבק השגחת ה' יתברך בו עם שדרכו היא אל הצדק והיושר, אולם הרשע ייפול ברשעתו, כי דרכו אל הרשע, וייפול מפני זה באמצע דרכו, כי ה' ישמרהו ממצוא חפצו אשר יכוון בהם הרשע וההיזק לזולתו."
          },
          {
            "hint": "",
            "question": "9. צדקת ישרים תצילם, ובהות בוגדים ילכדו?",
            "answer": "כתב הגר\"א, תם הוא ההולך בתמימות ואינו סומך על שכלו כלל, וישר הוא ההולך בשכלו, אך בדרך הישר שלא סר מדרך התורה ימין ושמאל, אלא שם מידותיו בשכלו, ובקל יוכל לנטות מהתורה, מחמת שהוא סומך על שכלו, אך צדקתו עומדת עליהם ותצילם שלא ילכדו, ובוגדים הוא הפך הישרים, שסומכים על שכלם ובוגדים בה', ובזה שוברים אף מידותיהם, כי בגדים הם כינוי למידות, ועל ידי שבוגד בשכלו שובר את המידות, באותה שבירה עצמה, והות לשון שבירה."
          },
          {
            "hint": "",
            "question": "10. מדוע אצל התם כתוב ייפול רשע ואצל הישר כתוב ילכד הרשע?",
            "answer": "כתב הגר\"א, אצל התם אמר ייפול, שהתם הולך בתמימות ואינו הולך במקום שרשת יצר הרע פרושה, לכן איש אפשר לו שיילכד, אך אפשר שייפול בלא מתכוון, וכן הרשע שהפך התם נופל שלא במתכוון, שטועה בדבר על ידי הרשעה שבתחילה, כמו בדואג ואחיתופל שטינא היה בלבם, ועל ידי זה נפלו, אבל הישרים שהולכים בדרך השכל, ושכל האנושי קרוב מאוד לרשת יצר הרע, שינטה מדרך התורה, ובקל יכול להילכד ברשתו."
          },
          {
            "hint": "",
            "question": "11. במות אדם רשע תאבד תקווה, ותוחלת אונים אבדה?",
            "answer": "כתב רש\"י, במות רשע תאבד תקוות כל הבוטחים בו, ותוחלת אונים, ותוחלת בניו שהם אונו אבדה, כי בזכותו לא תבוא להם טובה, אבל במות צדיקים יש לבניהם מבטח בצדקתם, וי\"מ בעודו בחיים יש תקווה שיחזור בתשובה, אבל כשימות תאבד התקווה, ואל לו לאדם לאחר תשובתו כי הוא עלול לאחר את המועד."
          },
          {
            "hint": "",
            "question": "12. צדיק מצרה נחלץ ויבוא רשע תחתיו?",
            "answer": "כתב המלבי\"ם, אם הרשע הכין רע על הצדיק, לבסוף הצדיק נחלץ מן הצרה והרשע בא תחתיו, כמו שהיה בהמן ומרדכי, ובמאירי כתב פעמים שראויה לבוא צרה על הצדיק והוא נחלץ ממנה, ויבוא רשע תחתיו, אף שאינה ראויה לבוא עליו, מצד המזל, כדכתיב, נתתי כפרך מצרים."
          },
          {
            "hint": "",
            "question": "13. בפה חנף ישחית רעהו ובדעת צדיקים יחלצו?",
            "answer": "החונף משחית רעהו בפיו, שמדבר עמו דברי חלקלקות ולבו בל עמו, והחבר ההוא נשחת ואינו נזהר מן החונף, ובדעת צדיקים יחלצו, ברב דעת שהם מכירים בטיב החונף ואינם מתפתים מדבריו."
          },
          {
            "hint": "",
            "question": "14. בטוב צדיקים תעלוץ קריה, ובאבוד רשעים רינה?",
            "answer": "כתב באבן עזרא, כאשר ייטיב ה' לצדיקים אז ישמחו אנשי קרייתם, וכאשר יאבדו הרשעים ירננו, וי\"מ שהצדיקים טובים ומיטיבים לבריות לכן גורמים לכל הקריה שתעלוץ ותשמח. והרשעים בהיפך, ולכן כשאובדים שמחה בעיר, וי\"מ שמעשיהם הטובים של הצדיקים מגינים על העיר ולכן ותעלוץ העיר, ובאבוד רשעים רינה שלא תבוא פורענות לעיר בגללם."
          },
          {
            "hint": "",
            "question": "15. בברכת ישרים תרום קרת, ופי רשעים תהרס?",
            "answer": "כתב במצודת דוד, בעת בוא הברכה לישרים, ורק המה למעלה וינהיגו את בני העיר בהדרכה ישרה אז תתרומם הקריה על ידי זה, אבל כאשר הברכה היא בפי הכסילים, ורק המה למעלה, ועל פיהם יישק דבר בקריה, אז תיהרס על ידי זה, כי הנהגתם מעוותת."
          },
          {
            "hint": "",
            "question": "16. בז לרעהו חסר לב ואיש תבונות יחריש?",
            "answer": "כתב שם, המבזה לחברו סימן שהוא חסר לב, ומי שמבזין אותו אם הוא איש תבונות אז יחריש ולא יענהו על כל דבריו, ולא יחוש לדברי החסר לב, כי אין זה מכבודו לענותו פן ישווה לו, ודי לו בזה שהלה גילה שהוא חסר לב."
          },
          {
            "hint": "",
            "question": "17. הולך רכיל מגלה סוד ונאמן רוח מכסה דבר?",
            "answer": "כתב שם, המגלה סוד חברו, הרי הוא הולך רכיל, ואף אם לא סיפר הדברים לפני מי שנאמר עליו, כי חברך חברא אית ליה ויגולה הדבר גם אליו, ומי שרוחו נאמנה לה', הוא מעלים כל דבר אף שלא נאמר בסוד, ומי שמגלה סוד והולך רכיל אסור לבטוח בו, וכתב במאירי, כי זה סיבת הריסת כל מצב אהבה, והשחתת כל מעמד חכמה, והנעת קטטות ומלחמות, ואין נ\"מ בזה, בין שיהיה הדבר המסופר אמת או דבר שקר."
          },
          {
            "hint": "",
            "question": "18. באין תחבולות ייפול עם ותשועה ברוב יועץ?",
            "answer": "כתב הרלב\"ג, מפני היעדר לקיחת תחבולות במלחמה ייפול עם ביד שונאיהם, ואולם ברוב יועץ לקחת התחבולות ייוושע העם מאויביו במלחמה, או ירצה בזה מפני העדר לקיחת תחבולות לנצח הנפש המתאווה, ייפול עם ברשתה, ר\"ל איברי האדם וכוחותיהם הנפשיים, ואולם ברוב יועץ תהיה התשועה, ורש\"י כתב, כשצרה באה על ישראל ואין נותנין לב להבין ולהתענות ולעשות תשובה, ייפול עם."
          },
          {
            "hint": "",
            "question": "19. מהו עניין התחבולה?",
            "answer": "כתב במאירי, ועניין התחבולה הוא התהפכות האדם בעצמו במחשבותיו ורעיוניו באיזה מבוכה, איזה דרך יבחר לעצמו או לאחר הן בדברי חכמה, הן בעצה המונית בהנהגה הן במלחמה, והוא לשון חבילות, כלומר אסיפת דעות ומחשבות להביא העניין למצרף, הן היחיד בעצמו על ענייניו, הן גדולי העיר על הנהגותיהם, ויבחרו להם הטוב שבעצות, ור' יונה כתב, להנהגת עם יצטרכו חקרי לב ומחשבות להיזהר מכל תואנה של מתאנה, ולראות את הנולד."
          },
          {
            "hint": "",
            "question": "20. רע ירוע כי ערב זר, ושונא תוקעים בוטח?",
            "answer": "כתב המלבי\"ם הגם שהאוהב צריך לעזור לאוהבו בכל אשר לאל ידו ובכללו ליכנס לערבות בעדו, אין לו לכנוס בתקיעת כף שהוא ערבות קבלנות, שבזה יגבה תיכף מן הערב, ועל זה אמר שמי שערב בעד זר אף ערבות סתם רע ירוע, וגם לאוהבו שמוכרח לערב בעדו בכל זאת מי שהוא שונא תוקעים בוטח, לא יכנס בערבות של תקיעת כף שאז אינו בוטח גם באוהב, כי יקדמו לפרוע ממנו."
          },
          {
            "hint": "",
            "question": "21. מי קונה מדון ומריבה?",
            "answer": "כתב ר' יונה, איש רע ירוע וישבר כי ערב זר, הזר הוא האיש אשר לא הכיר ולא הוחזק אצלו במידת הנאמנות, ואם לא ירצה לשלם הזר ההוא הלוה, או שאין לו לשלם לא ינצל מאחת משתים, או שיצעק עליו המלווה ויחטא ואשם כי לא ישלם, ותרבה עליו עם החטאת והאשם, התלונה והתרעומת, או שיכריחוהו בית דין לשלם, ויחזור ויצעק על הלווה וידין עמו, נמצא קונה מדון ומריבה, וגם הפסד ממון אם אין ללווה לשלם, או שהוא איש אלם ועריץ, אך איש טוב לא תבואהו כל זאת בערבות, כי הוא גומר בדעתו מתחילה לשלם למלווה בלא דין ודברים אם לא יהיה ללווה לשלם, ולא יריב להתקוטט עם המלווה אחר כך, כי על דעת זאת נכנס בערבות מתחילה."
          },
          {
            "hint": "",
            "question": "22. אשת חן תתמוך כבוד ועריצים יתמכו עשר?",
            "answer": "כתבו במצודת דוד, אישה הנושאת חן בעבור כישרון מעשיה דרכה לתמוך את הכבוד שלא ילך ממנה, ועושה סמיכות אל הכבוד בהוספת כישרון מעשים וכל מגמתה לעשות תום ויושר שהוא הכבוד האמיתי, ועריצים בעלי כוח רב, דרכם עשות סמוכות אל העושר לבל יהיה אבוד מהם, ועל ידי העושר יתייראו מהם הבריות."
          },
          {
            "hint": "",
            "question": "23. גומל נפשו איש חסד ועוכר שארו אכזרי?",
            "answer": "כתב שם, מי שגומל טוב לנפשו המתאווה, לתת לה די מחסורה ההכרחי ולהעמידה במצב הבריאות, הוא בודאי איש חסד, כי כאשר יחמול על נפשו כן יחמול על נפש הזולת, אבל העוכר בשר עצמו ומרעיב עצמו, כי יחוס על הממון, כל שכן שהוא אכזרי על הזולת, וי\"מ איש חסד מפריש נפשו מן התאוות הבהמיות, אבל לא בצורה מופלגת, ולכן נתנה לנו התורה הקדושה סדר מספיק להיות כל ישראל נבדלים ופרושים ממותרי התאווה, במאכלות אסורות ובאיסורי עריות, ונאמר קדושים תהיו והוא עניין הפרישות."
          },
          {
            "hint": "",
            "question": "24. הגומל חסד לבריות מה תועלת יש בזה?",
            "answer": "כתב הגר\"א, מי שגומל חסד לבריות הוא גומל חסד לעצמו, כי גם אחרים יגמלוהו עמו, וכן הקב\"ה ישלם גמולו, ועוכר שארו אכזרי, ומי שהוא אכזר לבריות, עוכר שארו, כי גם אחרים יהיו אכזרים עמו."
          },
          {
            "hint": "",
            "question": "25. רשע עושה פעולת שקר וזורע צדקה שכר אמת?",
            "answer": "כתב רש\"י, פעולתו של הרשע משקרת לו, כסבור שתתקיים בו הצלחתו, והכל אבד, וזורע צדקה היא הפעולה של אמת, כי בודאי בטוח הוא שיקבל פעלו בסוף, כאדם הסוכר אמת המים כדי ללקוט דגים, ובטוח שימצא שם דגים הרבה, והגר\"א כתב, רשע עושה ונוטל שכר תכף בעולם הזה, ואין בו ממש, אבל הצדקה דומה לזריעה ממש, שבעת שנותן אינו נוטל כלום, והשכר אינו אלא לאחר זמן, והוא שכר אמת, שיכון לעד ולא רק לפי שעה."
          },
          {
            "hint": "",
            "question": "26. כן צדקה לחיים ומרדף רעה למותו?",
            "answer": "כתב במצודת דוד אמיתת הצדקה הנתונה לשמה, היא סיבה להשיג החיים, אבל המרדף עם הצדקה את הרעה לרמות בה את הבריות למען יחזיקוהו לצדיק, היא עוד סיבה למותו, כי לא תחשב לזכות כי אם לחובה, והגר\"א כתב, מי שהוא בסיס ורגל לצדקה, והיינו שמסייע לעושה צדקה, הוא גם כן לחיים, והמרדף אחר רעים ומסייע אותם שיעשו רעה, הוא למותו, שהוא עושה עבירה."
          },
          {
            "hint": "",
            "question": "27. תועבת ה' עקשי לב ורצונו תמימי דרך?",
            "answer": "כתב המלבי\"ם, הלב מצייר כוח המושל באדם, המנהיג כל כוחותיו על פי חוקי החכמה והצדק, ומי שמנהיג עצמו תמיד על פי החכמה נקרא חכם לב, ואז הוא תמים דרך, ר\"ל שהפעולות וההנהגה שידרוך בה הוא תמים תמיד, אינו נוטה שום פעם לסור מן הדרך על ידי התאוות ויצרי לב, כי לבו מושל ביראת ה', והוא המרוצה בעיני ה' להפיק ממנו רצון, ומי שהוא עיקש לב, הוא ההפך מחכם לב, והוא מי שחולק על חוקי החכמה, ומנהיג כוחותיו הפך מחוקי החכמה, וזה תועבה בעיני ה'."
          },
          {
            "hint": "",
            "question": "28. יד ליד לא ינקה רע, וזרע צדיקים נמלט?",
            "answer": "כתב שם, עונשי ה' ישיגו את הרע על ידי השגחה פרטית שלא על ידי אמצעי, רק הוא בעצמו מעניש אותו בידו, עד שבא העונש יד ליד, כנותן מידו ליד המקבל שלא על ידי שליח, כי לפעמים יצא הדבר מיד הנותן ליד המקבל על ידי אמצעים שלוחי הטבע, ויצויר בזה שלא יגיע העונש אל הרע עצמו, כגון אם שעתו מצלחת ומזלו עומד, וכן יצויר שישיג הרע זרע צדיקים שלא חטאו, כמו שכתוב הלא עכן מעל בחרם ועל כל עדת ישראל היה קצף, והוא איש אחד לא גווע בעוונו, כי היה העונש על ידי הסתרת פנים, אבל אם בא מיד ה' ליד הרע, אז לא ינקה הרע, וגם זרע צדיקים נמלט. לא כן אם בא העונש על ידי שליח, שכיוון שניתן רשות למשחית אינו מבחין בין טוב לרע, ולא לבד שיימלט הצדיק כי גם זרעו נמלט מן הרע ההשגחיי, כמו שכתוב- ויזכור אלוקים את אברהם וישלח את לוט מתוך ההפיכה."
          },
          {
            "hint": "",
            "question": "29. נזם זהב באף חזיר, אישה יפה וסרת טעם?",
            "answer": "כתב שם, התכשיט אינו מעלה חן ויופי רק על מי שמוכן לקבל היופי מצד עצמו, אבל כשנותנים הנזם על אף חזיר לא ייפה את פניו, כיוון שכולו מלוכלך בצואה, ולא לבד שלא יעלה חן, כי גם ילכלך את הנזם, וכן אישה יפה וסרת טעם, היופי שהוא לתכשיט על פניה אינו מייפה אותה, אחר שהיא כעורה בפנימיותה, והנה הטעם יבוא על תכונת הנפש והמידות שיתגלו לחוץ, כמו וישנו את טעמו בעיניהם, וברוך טעמך וברוכה את, והושאל מן הטעם שבא על האוכל, שעל ידו מרגישים על ידי החיך אם המאכל מר או מתוק טוב או רע, שכן ירגישו על ידי הרושם והמידות והדיבורים את תכונת האדם וטבעו טוב או רע חכם או סכל, וכשהיא סרת טעם שמתגלה על ידי דיבורה והנהגתה כי רעה היא וכעורה בפנימיות נפשה, מה יועיל לה היופי החיצון, בהפך עוד תלכלך את היופי ותגנה אותו על ידי רוע תכונתה, ובנמשל- מי שצורתו יפה ונפשו מוכנה אל המושכלות, לומד ומשכיל ואיש תבונה, אבל מידותיו רעות ועלילותיו נשחתות, התורה והמדעים שלמד מגנים אותו כחזיר הלובש נזם זהב, וכמו שאמרו חז\"ל כל מי ששונה ואין דיבורו בנחת וכו' מה הבריות אומרות עליו, אוי לו לרבו שלימדו תורה וכו'."
          },
          {
            "hint": "",
            "question": "30. מדוע האדם החסר הוא גרוע מהרעים שבבעלי החיים?",
            "answer": "כתב הרלב\"ג, כי בהכנתו שהוכנה לו להשיג שלמות השכל, ישתמש בפעולות המגונות ולזה יפליג להרע יותר מהחיות והבעלי חיים."
          },
          {
            "hint": "",
            "question": "31. תאוות צדיקים אך טוב תקוות רשעים עברה?",
            "answer": "כתב ר' יונה, הודיענו כי לא ייחשב האיש צדיק עד שיבער מקרבו כל תאווה רעה, ולא תישאר בלבבו זולתי תאוות הטוב, ולשון אך יורה על ביטול תאוות הרע ותאוות התענוגים, והשררות והבלי העולם הזה זולתי תאוות הטוב, כמו שאמר דוד המלך ע\"ה ה' נגדך כל תאוותי, ואיתא באבות פ\"ד מכ\"ח, הקנאה והתאווה והכבוד מוציאין את האדם מן העולם, והרשעים לא דיין שמתאווים לרע, אך מקווים ומתעתדים אליו לרוב חפצם בו, וגורמים לעברת ה'."
          },
          {
            "hint": "",
            "question": "32. יש מפזר ונוסף עוד, וחושך מיושר אך למחסור?",
            "answer": "כתב רש\"י, יש מפזר ממונו כגון לצדקה ונוסף עוד, וחושך עצמו מיושר אך למחסור יהיה לו, ואיתא בויק\"ר ל\"ז, ב', שפעם אחת נתן אחד לעני דינר בשני בצורת, ולא היה לו מה לאכול, והלך ואסף את כל האתרוגים שזרקו ברה\"ר, והלך בספינה ובא למקום שהכריזו שמי שיש לו אתרוג יביא למלך ויעשיר אותו, ונתעשר, לכן יש מפזר ונוסף לו עוד, אבל מי שהוא כילי ביותר ואינו על היושר, הוא אינו רק למחסור לעולם."
          },
          {
            "hint": "",
            "question": "33. מה עדיף כילות או פזרנות?",
            "answer": "כתב המלבי\"ם, כבר ביארו חכמים שטוב לו לאדם לבחור הדרך הממוצע, והנה הנדיבות היא הדרך הממוצעת בין הפזרנות והכילות ששניהם לא טובים, ולפי סברת העולם, הנוטה לאחד מן הקצוות טוב יותר הנוטה אל הכילות מן הנוטה אל הפזרנות, כי זה יאבד מרהונו וזה על כל פנים ישמור את ממונו ולא יאבדנו, אומר החכם ההיפך, כי המפזר לא תמיד מאבד ממונו, שלפעמים על ידי הפיזור יתוסף ממונו, אבל הכילות הוא תמיד מחסר."
          },
          {
            "hint": "",
            "question": "34. נפש ברכה תדושן, ומרווה גם הוא יורא?",
            "answer": "כתב רש\"י, נפש ברכה שהוא ותרן בממונו, ומרווה ומשביע את העניים, גם הוא יורא היינו ישבע טוב, וי\"מ מי שמברך כל אדם וחפץ בטובתם, ואינו מקנא בהם, ומחמת כן משמח לבות בני אדם, גם הוא ידושן, וזה הפך המקנא שנאמר ורקב עצמות קנאה."
          },
          {
            "hint": "",
            "question": "35. שוחר טוב יבקש רצון, ודורש רעה תבואנו?",
            "answer": "כתב המלבי\"ם, טבע האדם נוטה יותר אל הרע מאל הטוב, כי הציורים הרעים נטועים בנפש האדם מימי הילדות, וכוחות החומר נשמעים יותר אל החושים והתאוות, לכן הטוב צריך לשחור, שפועל שחר היא בקשה יתירה שמבקשים כל בוקר בעלות השחר, משא\"כ הרעה די בדרישה, והשוחר טוב צריך לבקש תחילה רצון, שכוחותיו ירצו בטוב, כי אין הרצון בטוב נטוע בכוחות הנפש מעצמו רק צריך לבקשם, ולעצור במעמקי הנפש עד יוציא הרצון מתעלומותיה, משא\"כ הדורש רעה תבואנו מעצמו, ואין צריך לבקש רצון כי החומר והתאוות מוכנים אל הרע, והגר\"א כתב, מי שרודף ומקדים לעשות טובות לבריות, הוא כמבקש רצונו, על ידי זה יבוא עליו ברכת טוב, ומי שדורש רעה לעשות לאחרים, זו הרעה עצמה תבואנו עליו. וכן הוא נגד הקב\"ה אם הוא שוחר טוב, לעשות מצוות שנקרא טוב, הוא כמבקש רצונו מהקב\"ה, כי הוא ע\"י שמניח מלבקש רצונו ועוסק במצוות ה', הקב\"ה עושה רצונו, ודורש רעה לעשות עברות היא תבואנו."
          },
          {
            "hint": "",
            "question": "36. מונע בר קבוהו לאום, וברכה לראש משביר?",
            "answer": "מי שמונע מלמכור בר, שרוצה לאצור הפירות ולעשות יוקר, וימותו אנשים ברעב, תבוא עליו קללת לאום בני אומתו, והמשביר והמאכיל בשנות בצורת, תבוא על ראשו ברכה, ואמרו רבותינו במסכת סנהדרין דף צ\"א כל המונע הלכה מפי תלמיד, אפילו תינוקות שבמעי אמן אוררים אותו, והכוונה שאפילו עוברים שאינם אוכלים בר מקללים אותו, ויש הבדל בין בר לשבר, בר נקרא שעדיין בתבן, ושבר כשכבר נטחן, וזה רומז לשני מיני הלכות, יש הלכה בלא סברא, בחינת בר, שאם מונע אפילו הבר, מקללים אותו, אבל אם מלמד הלכה ברורה מברכים אותו."
          },
          {
            "hint": "",
            "question": "37. בוטח בעושרו הוא יפול, וברכה לראש משביר?",
            "answer": "מדבר בשבח הביטחון בה' ומגנה הביטחון בעושר, כי הביטחון, צריך להיות בה' יתברך ולא בעושר, והבוטח בעושרו ולא בה', לא יועילנו, וסופו שיפול, וכתב המלבי\"ם ממליץ ענייני האדם במשל עץ פרי, שפריו הוא פרי הנפש לתורה ולתעודה, אם יעסוק בתורה ויעבוד את ה', אז צדיק כתמר יפרח ופריו ייתן בעתו, והקניינים החיצוניים שהוא העושר, דומה כעלים השומרים את הפרי ומגינים עליו, כך יגינו עליו בל יטרידנו צרכיו ומחייתו מתורת ה' ועבודתו, אבל מי שבוטח בעשרו לבד, וחושב שהוא העיקר, הוא ייפול כנפול עלה מגפן, כי העלים שאין פרים בם אינם כלום."
          },
          {
            "hint": "",
            "question": "38. על מה צריך להשתדל המתלמד?",
            "answer": "כתב המאירי, ובדרך נסתר הזהיר על המתלמד להשתדל ללמוד מפי חכם מובהק, ולא יבטח בעושרו, ר\"ל בהכנתו הטבעית ובקלות הבנתו, ורבותינו אמרו בירושלמי פסחים פ\"ו- כל תורה שאין לה אב אינה תורה."
          },
          {
            "hint": "",
            "question": "39. עוכר ביתו ינחל רוח ועבד אוויל לחכם לב?",
            "answer": "כתב רש\"י, אדם עצל רוח תמיד, ואינו יגע בתורה ולא במלאכה, סופו עוכר את בני ביתו, שאין להם מה לאכול, והמלבי\"ם כתב, עוכר ביתו והוא המהרס סדרי ביתו משחית את כליו, מרבה הוצאותיו יותר מן היכולת, לא יישאר בידו מה לנחול ולהנחיל, כי בית והון נחלת אבות וינחל רוח, וכל זה משל על הבית המליציי שהוא בית הנפש ומעונתה, שחוקי החכמה שאסף בנפשו איך יתנהג בכל מידותיו ובכל תהלוכות הנפש לטוב ולרע הוא בניין הבית, כבונה בית שאוסף עצים והאבנים ומקבצם ומסדרם, כן אוסף חוקי החכמה, ועל ידי התבונה שיבין חוקי החכמה ויוציא דבר מדבר יגמור את הבניין להשלימו, ועת ידע הכל בידיעה ברורה, בין במידות בין בהשכלות האלוקיות, ימצאו בית נפשו בכלים יקרים ונאים, אבל הרשע המסופק בחוקי החכמה, עוכר ביתו, ואבד ההון היקר וכלי הנפש האלה, ונשארו תחתיהם הבל ורעות רוח, והוא הרוח הסוער ומעלה ציורי תאוות על הלב, וראוי שהאוויל יהיה עבד לחכם."
          },
          {
            "hint": "",
            "question": "41. הן צדיק בארץ ישולם, אף כי רשע וחוטא?",
            "answer": "כתב המלבי\"ם אין צדיק בארץ אשר יעשה טוב ולא יחטא, ולכן בארץ ישולם, כדי שישמור לו שכרו בעולם הנפשות ששם יחיה לעולם, ואצל הרשע ישולם בעולם הבא, כי הוא לא אכל מעץ החיים וימות מיתת הנפשות, והמאירי כתב, לכאורה ניתן לטעות שצדיק ורע לו ורשע וטוב, על כן אמר שיקרוהו לצדיק פגעים וניסיונות בנפש וברכוש על המעט שאירעו מן המרי, לבעבור סבב לו חיים נצחיים לעולם הבא, וכ\"ש הרשע המתמיד לחטוא, והצלחתו בעולם הזה היא הצלחה מדומה, כי היא תשלום על המעט שאירעו מן הזכות והטוב שעשה, ור' יונה כתב, אם תראה רשע וטוב לו בעולם הזה, אל תעבור עליך רוח ספק בעניין הפקודה והשילום באחריתו, כי באמת ישלמו לו כפועלו, כי הנה הצדיק ישולם בעולם הזה על חטא אחד שיחטא ואף על פי שהצדיק אהוב לאלוקיו, אינו מוותר לו על חטאו, וכ\"ש לרשע, ואם יש לרשע זכות אחת, הוא אינו ראוי לגמול והנעימות של עולם הבא, על כן יאכילוהו זכותו בעולם הזה."
          }
        ]
      },
      "יב": {
        "": [
          {
            "hint": "",
            "question": "1. אוהב מוסר אוהב דעת, ושונא תוכחת בער?",
            "answer": "כתב המלבי\"ם, יש הבדל בין מוסר ובין תוכחה, שהתוכחה היא שמתווכח עמו בראיות השכל ומראה לו מה טוב ומה רע, והמוסר מכריחו לקבל דבריו על ידי עונשין או שמתיירא מפני עונש המייסר או מקצפו וצויו, כקטן המתיירא מפני הגדול, או שהמייסר מודיע לו עונשי ה' לממרה דבריו, והנה האוהב תוכחת בודאי אוהב דעת, ואמר פה שגם האוהב מוסר אוהב דעת, והדעת בנוי על השגת החושים ודברים הברורים בראיית החושים שהם המפורסמות והמקובלות, מה שאירע לדור המבול והפלגה וסדום ועמורה, ומצרים, ואשר עשה לעדת קרח, והשונא מוסר הוא בודאי בער איש בלתי מוכן לקבל הדעת, והשונא תוכחת שהיא בנויה על וכוחי השכל, הרי גם הוא בער וכבהמה ייחשב, ור' יונה כתב אם תראה אדם שנכשל במעשיו בהמשכו אחר תאוותיו, וייטב בעיניו כאשר יוכיחוהו, תדע כי הוא איש דעת, ונפשו מקבלת דברי השכל ובוחרת בדעת, אך התאווה מתגברת עליו להחטיאו, לכן מאהבתו הדעת יאהב המוסר, וישפר מעשיו וכאשר יוכיחוהו ויקווה למשול ברוחו ולהתגבר על יצרו, והשונא תוכחת, כסיל ובער הוא, ונפשם נמשכת אחר התאווה והוא כבהמה."
          },
          {
            "hint": "",
            "question": "2. טוב יפיק רצון מה', ואיש מזימות ירשיע?",
            "answer": "כתב הגר\"א, המצוות הן רצון ה', ועל ידי קיומם מקבלים את רצונו שהוא להיטיב, ומי שיש לו מחשבות רעות ורצונו לרשע, הוא ירשיע, והוא הפוך ההצלחה, ולא יצליח, וי\"מ אם אתה רואה איש שמברך תמיד את ה' על כל מה שבא עליו, אתה חושב בודאי שטוב לו ואינו חסר דבר, ולהיפך, אם רואה אתה אדם המתלונן תמיד ושואל קושיות, אתה עשוי לחשוב שרע לו מאוד, לכן אמר שלמה ע\"ה, דע שטועה אתה, כי ייתכן שהשני טוב לו מן הראשון, אלא שהראשון שמח בחלקו והוא איש טוב, יפיק רצון מה', ואומר שגם זה לא מגיע לו, ואילו השני איש מזימות, שמרשיע גם אחרים בשאלותיו הרעות."
          },
          {
            "hint": "",
            "question": "3. מה המעשה שהיה ברבינו משה גאלנטי?",
            "answer": "בימיו הייתה בצורת קשה בירושלים, רוב החורף עבר ולא היה מים לעדה לשתות והשדות נבלו, וכל העם היושבים בירושלים הן יהודים והן ישמעאלים ושאר האומות היו צועקים ומתפללים, אבל תפילותיהם הושבו ריקם. וכשראה הפחה של ירושלים שעוד מעט בא הקיץ ואין גשמים, והיה מתיירא מפני הבצורת הקשה הממשמשת ובאה, פנה בצר להם אל רבי משה גאלנטי ואמר לו, התפלל לה' וירדו גשמים, ואם לא ירדו גשמים במשך ג' ימים אגרש את היהודים מירושלים, שכן רק בגלל עוונותיכם נעצרו השמים ואין מטר ניתך על הארץ, כששמע רבי משה את דברי הפחה נבהל מאוד, אבל אזר עוז בנפשו ואמר לו, לה' יתברך גלוי וידוע מי הם החוטאים, ואנחנו נתפלל אליו שיפתח את ארובות השמים הסגורות, וה' הטוב בעיניו יעשה, ובאותו יום גזר הרב תענית ציבור, וישבו בתענית שלושה ימים ושלושה לילות, והתכנסו בבית המדרש, והזקנים היו אומרים להם דברי כיבושין כמבואר במסכת תענית, ואחר כך תקעו והריעו, וביום השלישי לפני ערוב השמש, ציווה רבי משה לכל הקהל לילך אל ציונו של שמעון הצדיק להשתטח שם על קברו ולהתפלל שם על הגשמים, וקודם שהלכו ציווה להם ללבוש בגדים של חורף, ואמר אם נזכה וישמע ה' קולנו, ירדו גשמי זעף ולא יהיה לכם במה להיסתר מפני הגשמים, כולם עשו כדבריו ולכו לבתיהם וילבשו בגדי חורף והלכו לשער הצפוני של העיר, וכשראה אותם פקיד משמר השער שכולם לבושים בגדי חורף, נתמלא פיו צחוק, ואמר, ביום כזה שאין שום ענן בשמים אתם לובשים בגדי חורף, והסבירו לו הקהל את פשר הדבר, שהיה על פי ציוויי הרב משה גאלנטי, כעס ראש המשמר וניגש אל רבי משה והכהו ברוב כעסו, אך רבי משה המשיך ללכת כדרכו ואחריו כל הקהל, וכשבאו אל קברו של שמעון הצדיק שפכו לבם כמים ואמרו מזמורי תהילים, והנה נתקדרו השמים והתחילה סערה, והתחילו גשמים נוטפים, אבל הם לא ידעו מה נעשה בחוץ, בצאתם מן המערה גברו הטיפים והתחילו לירד הזעף, וכשחזרו לעיר דרך השער הצפוני, מיהר אליהם ראש המשמר והתנצל לפני רגלי רבי משה, וביקש ממנו סליחה ומחילה על כל משה שחטא כנגדו, ואחר כך נטלו על זרועותיו והביאו אל ביתו, וכולם חזרו לבתיהם, והחליפו בגדיהם הרטובים, וכך ירדו גשמי ברכה במשך שלושה ימים ושלושה לילות וכל הבורות נתמלאו, וכל העם נתכנס לתת שבח והודיה לה' יתברך על החסד שעשה עימהם, וראש המשמר של השער הצפוני בא אל רבי משה וביקש ממנו שיכניסו לדת ישראל, והרב דחהו כמה פעמים, אבל כשעמד האיש על דעתו, ונוכח הרב בכנות רצונו, גיירו, ונכנס האיש לדת ישראל ושקד על התורה והיה לישראל כשר, וזהו- טוב יפיק רצון מה'."
          },
          {
            "hint": "",
            "question": "4. לא יכון אדם ברשע, ושורש צדיקים בל ימוט?",
            "answer": "כתב המלבי\"ם, יש הבדל בין כן ובין שורש, שהכן הוא בסיס הנעשה לדבר בתלוש, כמו כיור נחושת וכנו נחושת, והשורש הוא במחובר והוא מתאחד עם הענפים, והרשעים אין להם שורש, כי שורש האדם הוא למעלה במקום טהרה, שהאדם דומה כעץ הפוך ששורשו למעלה, והוא המוח שהוא שרש האדם והוא נטוע בעולם השכל שמשם מקבל שפעו, והצדיק דבוק בשורש העליון, והרשע עומד על גופו בלבד, כדבר העומד על בסיס בתלוש, שעתיד להתמוטט, וי\"מ שהאדם לא יתבסס בהון שאסף ברשע, אבל שרש צדיקים לא היה נח ליפול, ואף אם ייפול יחזור ויקום."
          },
          {
            "hint": "",
            "question": "5. אשת חיל עטרת בעלה וכרקב בעצמותיו מבישה?",
            "answer": "אישה כשרה היא עטרת בעלה, ואישה מבישה היא כרקב עצמות שאינה נשמעת לקול בעלה ומסרבת בדבריו ומביאתו לידי בושה, והרלב\"ג כתב, האישה- הזריזה במעשיה היא עטרת בעלה, ואולם האישה המתעצלת במעשיה היא משחתת אותו והיא לו כרקב בעצמותיו."
          },
          {
            "hint": "",
            "question": "6. מחשבות צדיקים משפט, תחבולות רשעים מרמה?",
            "answer": "כתב המלבי\"ם, יש הבדל בין מחשבה ועצה ותחבולה, החושב עדיין אין לו עצה, רק מעלה על לבו עניינים בכוח מחשבתו, ולפעמים חושב על צדדי האפשר אם לעשות ואיך לעשות דבר, ואחר שיכון בידו דבר ברור אז נאמר שיעץ עצה, ומי שמייעץ כמה עצות, כמו במלחמה כדי לעמוד מול עצות האויב הבלתי ידועים, זה נקרא תחבולה שהוא קישור כמה עצות, והצדיקים גם במחשבה הפשוטה שלהם הוא משפט שילכו בדרך המשפט והצדק ולא יטו ממנו, לכן אינם צריכים לתחבולות כמו הרשעים שצריכים להטות מדרך המשפט ולצוד את רעיהם במכמורת על ידי מרמה, וצריכים לתחבולות ללכוד העשוקים במצודתם."
          },
          {
            "hint": "",
            "question": "7. דברי רשעים ארב דם ופי ישרים יצילם?",
            "answer": "כתב רש\"י, הרשעים יועצים לרצוח בידיים, או על ידי עדות שקר, והישרים כששומעים את עצתם יצילו את הנרדפים על ידי שיגלו את עצתם או אם עדים הם, מזימים אותם, והגר\"א כתב, הרשעים אף שהם מדברים דברים טובים, האוון טמון בלבם, כמו האורב שמטמין את עצמו בכדי לארוב על הדם, כן האוון טמון בלבם, והישרים שמדברים תמיד יושר, זה יצילם מדברי הרשעים."
          },
          {
            "hint": "",
            "question": "8. הפוך רשעים ואינם, ובית צדיקים יעמוד?",
            "answer": "כתב המלבי\"ם, הרשעים הגם שנראים שמושרשים בחוזק, הנה כשמגיע שעת עונשם כשנתמלא סאתם הקב\"ה מהפך אותם, בין באיכות בין בכמות בין במצב, ואז אינם עוד במציאות, וזה לא מידה כנגד מידה, כי הרשע הולך הפוך, כי האדם דומה לעץ ששורשו למעלה שהוא ראשו, וענפיו דבוקים בארץ, והרשע שראשו ומוחו מחשבותיו דבוקים בארץ הוא הפוך, ועונשו שה' יהפוך אותו, שהוא הכיליון הגמור, והצדיקים אף שייענשו תיכף כשיחטאו יקומו כי שבע ייפול צדיק וקם, כי לא יעקר שורשו, רק יכהה בקנייניו ובייסורים, ואפילו ביתו יעמוד."
          },
          {
            "hint": "",
            "question": "9. מה הדוגמאות שמביא בתנחומא על הפוך רשעים?",
            "answer": "איתא בתנחומא ניצבים, כל זמן שהקב\"ה מסתכל במעשיהם של רשעים ומהפך בהם אין להם תקומה, הפך במעשיהם של מצרים ואין להם תקומה, שנאמר לאו נשאר בהם אף אחד- שמות י\"ד, כ\"ח, הפך במעשיהם של סדום ולא הייתה להם תקומה, שנאמר ויהפוך את הערים- בראשית י\"ט, כ\"ה, הפך במעשה בבל ואין להם תקומה, שנאמר והכרתי שם ושארית וגו'- ישעיה י\"ד, כ\"ב, ועל כולם אמר דוד שם נפלו פועלי אוון דוחו ולא יכלו קום- תהילים ל\"ו, י\"ג, אבל ישראל נופלים ועומדים, וכן כתוב אל תשמחי אויבתי לי כי נפלתי קמתי- מיכה ז', ח'."
          },
          {
            "hint": "",
            "question": "10. לפי שכלו יהולל איש, ונעוה לב היה לבוז?",
            "answer": "כתב המלבי\"ם, השכל הוא כוח מיוחד באדם השולט על דברים שאין הבינה שולטת, כמו להבין חוקי החכמה על אמתתם, ולהבין ההשגות העליונות כבוד ה' וכיוצ\"ב, שאי אפשר להשיג על ידי היקשים ומופתים שהתחלתם בנויים על המוחשות או מושכלות ראשונות- ישיג בכוח השכל, והנה סתם שכל המוזכר בכתבי הקודש הוא לטוב, אבל לפעמים יצר לב האדם ושקיעתו בתאוות יטעה את השכל, כי הלב הוא כוח הממשלה בנפש, והוא צריך ליועצים שהם הבינה והשכל, אבל כאשר יתגברו התאוות יעזרהו השכל לרוע, ומי שלבו סר ונעוה מדרך הישר והחכמה, גם השכל יהיה לבוז, כי ילך כעבד לשרת את התאווה והיצר."
          },
          {
            "hint": "",
            "question": "11. מהם ארבעה המדרגות בשלמות האדם?",
            "answer": "כתב המאירי, בשם הרמב\"ם במורה נבוכים ח\"ג פנ\"ד ששלמות האדם חלוק על ד' מדרגות:<br>הראשונה- שלמות הקניין העושר והממון, והוא הפחות שבכולם לשתי סיבות: האחת שאין דבוק באדם כלל, הוא בביתו ועושרו במקום אחר, או הוא ביבשה ועושרו בים, והוא נפרד ממנו בנקל, כל שכן עם היות כמה חומדים נותנים עין עליו, דהיינו סיבה קלה יעביר הכל וייהפך עליו, ושנית אף אם לא ייפרד אין לבעליו עליו בו כי אם ראות עיניו, העשיר לא ירבה והממעיט לא יחסר.<br>השנייה- שלמות גופו ביופי צורתו, ושלמות תכונות אבריו, וגבורתו ובריאותו, ועם היות לשלמות זו דבקות בו, איננו לאדם מצד מה שהוא אדם, רק מצד שהוא כבעלי חיים וישתתף בו עם שאר בעלי החיים, אף לא ישיג ליופי הסוס ולגבורת ארי.<br>השלישית- שלמות המידות, הוא בלי ספק נכבד ובו צורך הכרחי לשלמות השכלי.<br>הרביעית- שלמות החכמה, הוא החביב והמכוון לעצמו- ושהוא לו לבדו, אין לזרים אתו, בזאת יתהלל המתהלל השכל וידוע אותי- ירמיהו ט', כ\"ג, ואל יתהלל חכם בחכמתו, ואל יתהלל גיבור בגבורתו ואל יתהלל עשיר בעשרו."
          },
          {
            "hint": "",
            "question": "12. טוב נקלה ועבד לו, ממתכבד וחסר לחם?",
            "answer": "כתב רש\"י, טוב נקלה בעיניו ונעשה עבד לעצמו לעשות מלאכתו בבית ובשדה להתפרנס, ממתכבד בעיניו ואומר גנאי הוא לי לעמול במלאכה שאני מבני אדם גדולים וסופו להיות חסר לחם, ור' יונה כתב, ידוע מדרך המוסר כי אף על פי שהגאווה נתעבת לפני השם יתברך, הסלסול דרך הגון ומקובל, והוא מגדר הצניעות, ועניין הגאווה הוא שהאדם מתנשא על חברו, ועניין הסלסול שיחסוך עצמו מן ההשפלה והביזיון, ועתה בא להשכילך כי הקצה האחרון מן הסלסול לא טוב ולא נכון, כי אינו מן הנכון שינהג האדם שררה בעצמו להימנע מן המלאכה במקום שיביא הצורך אליה, וכן אמרו רבותינו במסכת ב\"ב דף ק\"י, לעולם ימסור אדם עצמו לעבודה הנכרייה אליו ואל יצטרך לבריות, ואמרו עוד הפשט הנבלה בשוק ואל תאמר אדם גדול אנוכי."
          },
          {
            "hint": "",
            "question": "13. יודע צדיק נפש בהמתו ורחמי רשעים אכזרי?",
            "answer": "כתב הגר\"א, הצדיק יודע כמה צריכה בהמתו, ואינו נותן לה יותר וגם אינו מכביד עליה לעשות מלאכתו יותר מיכולתה וכוחה, אבל רחמי רשעים, שמאכילים את בהמתן יותר מצורכה, כי אחר כך עושים עמה מלאכה יותר מכוחה ויכולתה, והעניין שהצדיק יודע נפש הבהמיות שלו המתאווה, ואינו מרחם על עצמו למלאת תאוותו, אך מה שהוא מוכרח אינו אוכל רק לשובע נפשו, אבל רחמי רשעים, שהם מרחמים על עצמם ואינן שוברים תאוותם, ומחמת זה יורדים לגיהינום, ור' יונה כתב, רחמי הרשע אכזרי, כי אם ייתן צדקה לעני יהיה מתנהג על דרך אכזרית, ויבוא הדבר על פנים הרבה, כגון אם יאכיל עני בביתו לא ישגיח עליו ולא יקרבו ולא יסביר לו פנים מרוב שררתו, ויושיבהו בשפל המקומות, וינהג עצמו בדרך ביזיון, כמו שאמרו בקידושין דף ל\"א, יש מאכיל לאביו פסיוני וטורדו מן העולם."
          },
          {
            "hint": "",
            "question": "14. עובד אדמתו ישבע לחם, ומרדף ריקים חסר לב?",
            "answer": "כתב המאירי, האדם הזריז בתיקון קנייניו יובטח כי בהשתדלותו ובחריצותו בעזרת ה' ימלא פני ארצו, והאדם ההולך בבתי משתאות ושאר מקומות שברדיפת ההנאות, ומתרשל בתיקון נכסיו הריהו חסר לב, והנמשל שלא יתנצל בהימנעו מן הלימוד בקושי הבנתו וחסרון מזג הכנתו הטבעית, כי ברוב חריצות והשתדלות ישיג המכוון."
          },
          {
            "hint": "",
            "question": "15. מה המשל שמביא הגר\"א מחובות הלבבות שער הבחינה פ\"ג?",
            "answer": "משל לשני בני אדם שהיה להם קרקע, וראו שאינם יכולים לפרנס עצמם באותו קרקע לבדו, והוצרכו לעבוד בקרקעות אחרים, אחד הניח קרקעו ועבד רק בקרקעות אחרים, ובסוף כשלא הייתה לו עבודה בקרקעות אחרים, מת ברעב, והשני עבד שני ימים בקרקע אחרים עד שיהיה לו כדי מזונות, ואחר כך הלך לעבוד אדמתו, לכן אחר כך, אף על פי שלא הייתה עבודה בקרקע אחרים, אכל מקרקע שלו, וזהו עובד אדמתו ישבע לחם, ומרדף ריקים שרודף תמיד אחר קרקעות אחרים, הוא חסר לב, שאינו חושב על הסוף, והעניין, כי בתורה לבדה אי אפשר להתקיים בעולם הזה, כי נצרך גם לאכילה ושתייה וכדומה שאר דברים הנצרכים, והחכם אוכל לשובע נפשו כפי חיותו, וכן בשאר הדברים ההכרחיים מן העולם הזה, ושאר הזמן מוקדש לתורה ולמצוות, אבל הרואה שאי אפשר זולת עולם הזה, והוא מניח חיי עולם ורודף רק אחר עולם הזה למלא תאוותו, הוא חסר לב, שאינו חושב על הסוף."
          },
          {
            "hint": "",
            "question": "16. חמד רשע מצוד רעים, ושורש צדיקים ייתן?",
            "answer": "כתב המלבי\"ם, הרשע אינו רוצה לעמול ולעבוד רק חמד לחיות על ידי ציד אנשים ולקיחת ממונם על ידי מרמה ותחבולות רשע, וזה חסר לב שאין לבו מושל עליו להתנהג כפי חוקי החכמה, אבל העובד אדמתו ומתנהג בצדק שלא לעשוק ולא לצוד רק זורע והתבואה נשרשת בקרקע, שורש צדיקים, היינו מה שהשרישו בקרקע ייתן להם אוכל, והנמשל כמו שהאדמה צריכה עבודה להסיר משם הקוצים והדרדרים ולטמון בחובה הזרע ולהשקותה ולעבדה, כן צריך להסיר מן הנפש את הציורים הרעים ולזרוע בה זרע חכמה ומוסר, ולהשקותה במי השכל והדעת עד תוציא פריה קודש הילולים, והרשע שלא עבד אדמתו, הוא חומד את ציורי התאוות, וצד את כל כוחות הנפש להרע, ואינו הולך בממשלת חוקי החכמה."
          },
          {
            "hint": "",
            "question": "17. בפשע שפתיים מוקש רע, ויצא מצרה צדיק?",
            "answer": "כתב הגר\"א, הרוצה לעשות רע לחברו הוא אורב עליו בכדי שלא ידע חברו, ואחר כך עושה הרע, והקב\"ה עושה, שנכשל בשפתיו ויגלה שרוצה לעשות רע, ומחמת זה יחלץ הצדיק מן הצרה, שישמור עצמו ממנו."
          },
          {
            "hint": "",
            "question": "18. מפרי פי איש ישבע טוב, וגמול ידי אדם ישיב לו?",
            "answer": "כתב ר' יונה, בא להעיר אותך שתרדוף צדק וזכויות בדבר שפתיך ומעשה ידיך, כי שכרך הרבה מאוד בדברי שפתיך כאשר במעשה ידיך, כגון בעצה טובה, או אשר תחזק ידי האמת, ותדבר מישרים, ותקדש שם שמים, ותשיב רבים מעוון, ותיקח נפשות, והמלבי\"ם כתב, יצייר במליצתו את האדם כעץ השדה, שיש אילן סרק ועץ פרי, והאיש פריו הוא בפיו, וכמו שמובחר כחות העץ הוא פריו ושם יתגלה מהותו וטובו, כן כוח הדיבור והשכל המתגלה מפיו הוא פרי העץ הזה האישי, ואולם אינו דומה כאילן שמפריו לא ישבע הוא, רק ישבעו האנשים האוכלים, האיש ישבע בעצמו מפריו, כי פרי החכמה ישביע נפש בעליהם בצחצחות ומוציאים כוחותיו אל השלמות, ויש לאדם שתי סולמות בהן יעלה אל השלמות, שהם העיון והמעשה, הנה מן החכמה ישבע בעצמו אולם מעשה הצדקה שעושה בידיו וגמילות חסדים הוא הפרי המשביע לאחרים שמקבלים ממנו הטוב, ורק ה' ישיב לו גמולו."
          },
          {
            "hint": "",
            "question": "19. מה ההבדל בין שכר ובין גמול?",
            "answer": "כתב שם, הגמול הוא לפי ההתפעלויות שהנפש מתפעל בעשייתו מצד המידות הנטועות בנפשו, למשל עושה צדקה מצד התפעלות הרחמים והחנינה או מצד התפעלויות מידת האהבה הנטועה בנפשו לאהוב את חברו כנפשו, וכפי ההתפעלויות שזה מגדרו האנושי, ישיב לו ה' גמול כפי תכונת נפשו, ויש הבדל בין שכר וגמול ובין השבה, המשיב משיב הדבר עצמו, לא כן השכר והגמול שנותן דבר אחר תמורת הדבר, היינו שה' ישיב לו הצדק בעצמו שנתן לאחרים, באופן שלא חסר לנפשו מאומה, וכלל הדבר שפרי החכמה יאכל גוף הפרי, ופרי המעשים טובים יקבל מה' בדרך שכר וגמול."
          },
          {
            "hint": "",
            "question": "20. דרך אוויל ישר בעיניו, ושומע לעצה חכם?",
            "answer": "כתב שם, יש דרך ישר לפני איש ואחריתה דרכי מוות, כי יש דרך שנראה בתחילתו שהוא ישר, אבל סופה מוביל לאבדון, ויש דרך שנראה תחילתו שהוא מלא קוצים ופחתים ומוביל אל מקום העדן, כי הדרך שיבחר האדם למשוך ביין את בשרו וללכת אחר התענוגים, נראה בתחילתו ישר וטוב, אבל סופו מוות ואבדון, כי הבשר יכלה והמתעדן ימות בלא עתו, והדרך השני למאוס בתענוגים ולפרוש מן העולם הזה וללכת בדרכי הנפש תחילתו מלא קוצים אבל הוא מוליך אל העדן הנצחי, והנה האוויל שמסופק בחוקי החכמה ואינו מאמין בהם, לא ישמע אל העצה שיאמר לו שזה הדרך הנראה ישר בעיניו הוא דרכי מוות, ורק דרכו הנראה לו טוב לפי שעה זה הישר בעיניו, ועל ידי כך תועה מדרך השכל, ושומע לעצה חכם."
          },
          {
            "hint": "",
            "question": "21. אוויל ביום יודע כעסו, וכסה קלון ערום?",
            "answer": "כתב רש\"י, אוויל ביום שהוא כועס, בו ביום מודיע כעסו שהוא מתגרה ומחרף חברו ברבים, ואין מעצור לרוחו, אבל הערום אינו ממהר לריב וכוסה את הקלון ולא יבזה רעהו מיד בפרסום, ובמאירי כתב, נותן לאדם דעת שיכסה קלונו ולא יפרסם חרפתו אם קללוהו או חרפוהו, כי מה יוסיף לו כשיפרסם קלונו, והאוויל יודע קלונו בפרהסיא לעיני כל על ידי צעקתו, והגר\"א כתב מי שמבוהל תכף כאשר יארע לו שום דבר, או שמכעיסים או בדברים, אותו יום יודע כעסו, כי אינו יכול להתאפק את עצמו, ומי שהוא ערום, וזה אי אפשר אלא אם יכול להתאפק את עצמו, והמלבי\"ם כתב, מדרך החכמה והתבונה והשכל להאריך אף ושלא להראות כעסו תיכף אף על פי שיש לו כעס בלבו, לא יגלנו לחוץ, כי הכעס עצמו היא מידה מגונה, וטוב לכסותה שהיא גנאי לו, ומעיד על רוע תכונת נפשו."
          },
          {
            "hint": "",
            "question": "22. יפיח אמונה יגיד צדק, ועד שקרים מרמה?",
            "answer": "כתב במצודת דוד המורגל לדבר דבריו באמונה, כל שכן בעדותו יגיד צדק, אבל המורגל לדבר שקרים, עם כי המה בדברים של מה בכך, עם כל זאת קרוב הדבר אשר גם בדבר עדות- מרמה בפיו, והרבה יש לחקור בדבריו."
          },
          {
            "hint": "",
            "question": "23. כיצד יבחין השופט בין אמת לשקר?",
            "answer": "כתב המלבי\"ם, על ידי החקירות והדרישות יכיר באמת, סימן ראשון שהמדבר אמת ידבר בנחת ובקול דממה כי האמת אתו, והמשקר ידבר ברעש ובשבועה – וביטוי לחזק דבריו, וירבה רמאות ותחבולות, ובקל יוכר שהולך ברמאות."
          },
          {
            "hint": "",
            "question": "24. יש בוטה כמדקרות חרב, ולשון חכמים מרפא?",
            "answer": "כתב ר' יונה, יש מציק ומזיק במבטא שפתיו כמדקרות חרב בדברי גאווה ובוז נוגעים עד הנפש ומלבינים הפנים, או שיספר לשון הרע על חברו, ואמרו בירושלמי ב\"ק פ\"ה, לעז משפחה אין לו כפרה עולמית, והחכמים ירפאו נזק לשון הרע, כי יעציבו האומר ויגערו ויבטלו את דבריו, ויודיעו עונש המקבל לשון הרע, ורש\"י כתב, לשון חכמים מביא שלום בין אדם לחברו."
          },
          {
            "hint": "",
            "question": "25. שפת אמת תיכון לעד, ועד ארגיעה לשון שקר?",
            "answer": "כתב שם, הנזהר בדבריו מן השקר ומדקדק בהם לכוון האמת יהיו דבריו נשמעים לעולם, ויאמינו בם ויחפצו להקשיב אליהם, ודברי שקר עד רגע יעמוד, כי יתגלה ויודע מהר כי הוא לשון שקר, וילכד בדבריו, ולא יקשיבו לדבריו ולא יטו אוזן אליהם, כי יחזקו בכל דבריו אשר פיו ידבר שווא, ואמרו במסכת סנהדרין דף פ\"ט, כך עונשו של בדאי שאפילו אומר אמת אין שומעין לו."
          },
          {
            "hint": "",
            "question": "26. מרמה בלב חורשי רע, וליועצי שלום שמחה?",
            "answer": "כתב שם, אם ייעצך להרע לחברך ולנקום נקמתך מאתו ויחזיק נפשו כמקנא לכבודך אל תאמן לו, כי מרמה בלב יועצי רע, ודע כי לא מאהבתך ייעצך, כי אם משנאתו את חברך, ולולי כי ישנאהו לא ייעצהו לעשות עמו רעה, וגם אם נאמנה אתך אהבתו לא ייעצך להרע לאיש ולהוסיף לשנאת חברך, כי אם היום תגמלו רעה אין לך אדם שאין לו שעה, ואמרו במוסרים אל ימעט בעיניך שונא אחד ואל ירבו בעיניך אלף אוהבים."
          },
          {
            "hint": "",
            "question": "27. לא יאונה לצדיק כל אוון, ורשעים מלאו רע?",
            "answer": "רש\"י כתב, לא תזדמן לצדיק עבירה בלי דעת, וי\"מ השם יתברך ישמרם מהאוון שיחשבו עליהם הרעים, באופן שלא יזוקו בו, וגם ישמרם מן האוון במידות ובדעות על דרך ההשגחה, והרשעים מלאו מרע, כי עבירה גוררת עבירה, ור' יונה כתב, השם יתברך שומר את הצדיק מן השגיאות, וגם יעזרהו להתגבר על יצרו כדאיתא במסכת יומא דף ל\"ח, אדם שומר את עצמו מן העבירה פעם ראשונה והשנייה, מכאן ואילך השם שומרו, שנאמר- רגלי חסידיו ישמור."
          },
          {
            "hint": "",
            "question": "28. תועבת ה' שפתי שקר, ועושי אמונה רצונו?",
            "answer": "כתב ר' יונה, למעלה אמר מידת השקר והמכזב בסיפוריו מביאה לידי עדות שקר, ועתה הוסיף לפרש כי המידה הזאת תועבת ה', כדאיתא בסוטה דף מ\"ב כת השקרנים אינן מקבלות פני שכינה, ועושי אמונה רצונו, לא אמר שפתי אמונה רצונו, כי לא יספיק מן האמונה הדיבור וההיגיון לבד, עד שידבר בפיו ובידו יעשה."
          },
          {
            "hint": "",
            "question": "29. אדם ערום כוסה דעת, ולב כסילים יקרא איוולת?",
            "answer": "אפילו בחכמתו הוא צנוע האיש הנבון, ומכסה ומשהה בלבו גם המחשבות הטובות ומהרהר בהם במתינות עד שיבררם, ואינו מגלה רק לראויים לה, והכסילים מכריזים ומפרסמים גם מחשבות האווילות שבלבם."
          },
          {
            "hint": "",
            "question": "30. מהו לבשר בשורה רעה?",
            "answer": "המבשר בשורה רעה עליו נאמר מוציא דיבה הוא כסיל, והנה כששואלים לאדם ערום דבר שיש בו בשורה רעה, אינו אומר בפירוש אלא כוסה, אבל מניח לחברו שידע העניין ברמז, ואילו הכסיל, קורא ומכריז לפי האיוולת שבו."
          },
          {
            "hint": "",
            "question": "31. יד חרוצים תמשול, ורמיה תהיה למס?",
            "answer": "מי שהוא זריז במעשיו להרוויח במעשה ידיו, סופו תרום קרנו וימשול, אבל יד רמייה, המרוויח ברמייה סופו להמסה וירד מטה מטה, והגר\"א כתב, החריף ועז בדרכי ה' אף על פי שעכשיו בעולם הזה הוא בצער מכל מקום לעתיד לבוא הוא ימשול, אבל הזוכה לגדולה על ידי חנופה, אף על פי שעכשיו הוא מושל בחלקות פיו סופו שיהיה למס."
          },
          {
            "hint": "",
            "question": "32. דאגה בלב איש ישיחנה, ודבר טוב ישמחנה?",
            "answer": "כתב רש\"י, יסיחנה מדעתו, ויעסוק בתורה והיא תשמח את הדאגה שבלבו ותצילנו ממנה, ולדברי האומר ישיחנה לאחרים, ודבר טוב שינחמנו חברו ישמח את הדאגה וישיבנה לשמחה בהפך עניינה, כדרך – הפכת מספדי למחול לי- תהילים ל', י\"ב."
          },
          {
            "hint": "",
            "question": "33. יתר מרעהו צדיק, ודרך רשעים תתעם?",
            "answer": "כתב רש\"י, הצדיק מוותר מידותיו ועובר עליהם, ודרך רשעים שלמודה להרע היא תתעם, וי\"מ שיש יתרון לצדיק שמלמדים זה את זה דרך ה', ודרך רשעים מלמדים זה את זה רשעות ועיוות, וי\"מ שיש יתרון לצדיק שאינו דואג על ענייני העולם הזה, והרשעים שדואגים על ענייניי העולם הזה תועים ואינם דואגים על העולם האמיתי הקיים לעד."
          },
          {
            "hint": "",
            "question": "34. לא יחרוך רמייה צידו, והון אדם יקר חרוף?",
            "answer": "כתב במצודת דוד, דרך הציד לחרוך ראשי כנפי העופות לבל יעופו ממנו, אבל הרמאי לא יחרכם על כי המה נראים יפים כאשר כנפיהם שלמים, ונוח לרמות את הלוקחים ובעבור זה יאבד הכל כי יעופו להם, והוא משל על הקופץ יד מלתת מהונו לצדקה כי יפסיד את כל ההון, אבל ההון של אדם יקר המפריש לדל ההון ההוא חרוץ, רצה לומר המובחר שבזהבים המתקיים לזמן מרובה ולא יפסיד כשאר מיני מתכות, ורצה לומר שעושרו מתקיים."
          },
          {
            "hint": "",
            "question": "35. באורח צדקה חיים, ודרך נתיבה אל מוות?",
            "answer": "ההולך בדרך צדקה ימצא חיים, ודרך נתיב הצדקה לא ימצא את המוות, וכפל הדבר במילות שונות, והגר\"א כתב, הצדיק עושה צדקה בסתר שלא לבייש את העני, וכיוון שמחיה את העני זוכה לחיים, וגם ההולך בנתיב הקטן של הצדקה זוכה לחיים נצחיים כי אותה צדקה תציל ממוות."
          }
        ]
      },
      "יג": {
        "": [
          {
            "hint": "",
            "question": "1. בן חכם מוסר אביו, ולץ לא שמע גערה?",
            "answer": "כתב ר' יונה, כשיראה בן חכם בידוע שייסרו אביו ושמע למוסרו, ואם ראית לץ תדע שאירעו כן לפי שלא שמע גערת אביו וחשך ממנו שבטו, ועל האב לבדוק בילדותו אם עוסק בדברי ליצנות ושיחה בטלה ולשון הרע, ולייסרו, והמאירי כתב, בן חכם יקבל מוסר אביו אף אם נאמרים בנחת, ולץ לא יקבל מוסר אביו אפילו אם נאמרים דרך גערה."
          },
          {
            "hint": "",
            "question": "2. מפרי פי איש יאכל טוב, ונפש בוגדים חמס?",
            "answer": "כתב המלבי\"ם פיו הוא עץ הדעת טוב ורע, הפה מרמז על הדיבור בחכמה והשפה מרמז על הדעת החכמה שידבר בפיו, והלשון מרמז על הבינה, ובחכמה יש שתי דרכים, למשל גאווה וענווה, רחמים ואכזריות, וכדומה, וצריך להנהיגם בחכמה, והאיש המשתמש בחכמה לטוב יאכל את הטוב מן העץ, אבל הבוגד המשתמש במידותיו להפך מדרך החכמה, מפרי פיו יאכל חמס, וישתמש בכל מידותיו לרוע על ידי הנחש המפתה לרוע, וזה הנקרא בוגד, שהבוגד אינו שומר מוצא פיו והבטחתו, ובנמשל שאינו משתמש בדרך החכמה כפי שהוטבע עליה, והחמס כולל בין בממון ובין במידות, וההבדל בין החכמה ובינה ודעת שמרומזים בפה ושפתיים ולשון, החכמה היא עץ הדעת טוב ורע, ומזה תשבע בטנו אם טוב ואם רע כפי ההכנה, והדעת היא הידיעה הברורה וממנה ישבע לחם לשובע, אבל הלשון שהיא הבינה שבה יבדיל בין האמת והשקר בו אין תלוי טוב ורע, רק החיים והמוות והוא עץ החיים."
          },
          {
            "hint": "",
            "question": "3. נוצר פיו שומר נפשו, פושק שפתיו מחיתה לו?",
            "answer": "כתב שם, יש הבדל בין פה לשפה, השפה היא הדיבור החיצוני, והפה הוא הדיבור הפנימי בחכמה, ויש הבדל בין נוצר לשומר, שהנוצר הוא יותר מן השומר שנוצרהו בשמירה תמידית, ומצייר שהפה השפתיים הם כחומה בצורה סביב הנפש. וסוגרים בעדה שלא יקרבו אליה צריה ואויביה, וגם הדיבור בחכמה יהיה בשמירה יתרה כי האלוקים בשמים ואתה על הארץ על כן יהיו דברים מועטים, אבל הפושק שפתיו, היינו מרחיב שפתיו לדבר ככל העולה על לבו היא לא מחיתה אף לגופו."
          },
          {
            "hint": "",
            "question": "4. מתאווה ואין נפשו עצל, ונפש חרוצים תדושן?",
            "answer": "נפשו של עצל היא תתאווה לכל דבר, כי התאווה תגבר יותר במי שאין לו דרך למלאות תאוותו, רק שידיו ורגליו ואבריו לא נשמעים לנפשו למלאות רצונה, מפני שהורגלו בבטלה ורוצים בה, לכן לא ישיג דבר, אבל נפש הזריזים החרוצים תדושן, כי ישיגו את תאוותם ברוב זריזותם, ואף עצמותם ידושנו, והנמשל בענייני התורה, שאפילו הריק והפוחז אם ישאלוהו, האם אתה רוצה להיות בקי בש\"ס ובפוסקים, יענה בודאי, ואם יאמר לו שלכך זקוק הוא לעמול יומם ולילה ולוותר על התענוגים וההנאות, יתעצל ותשוקתו תסור."
          },
          {
            "hint": "",
            "question": "5. דבר שקר ישנא צדיק, ורשע יבאיש ויחפיר?",
            "answer": "כתב המלבי\"ם, מכון הצדק בנוי על אהבת האמת, שאם יטה לבבו אל השקר, לא יפעל צדק, כי יטה משפט, ישמע לשון הרע ורכילות וידון חברו לחובה, שכל זה נגד הצדק, ולכן הצדיק שעושה צדק, ישנא דבר שקר, והרשע שהוא עושה הפך הצדק, יאהב השקר, להבאיש ריח חברו שלא בפניו, ולהחפיר אותו בפניו, על ידי רכילות ולשון הרע והוצאת דיבה בדברי שקר."
          },
          {
            "hint": "",
            "question": "6. מדוע דברי שלמה לא יבואו על הרוב בלשון ציווי מוחלט?",
            "answer": "כתב המאירי, הודעת הדבר הרע שהוא רע, חצי תוכחת, וכן הודעת הדבר הטוב שהוא טוב, הוא חצי הערה, ויעורר את האדם לעשותו, והודעה על דבר רע שהוא רע, יעורר את האדם להימנע מלעשותו."
          },
          {
            "hint": "",
            "question": "7. צדקה תיצור תם דרך, ורשעה תסלף חטאת?",
            "answer": "כתב המלבי\"ם, תם דרך הוא מי שדרכו תמים בטבע ואינו נוטה אל התאווה והחיסרון והחטאת והחיסרון הוא הפך התמימות, והרשעות לא תסלפהו כי הולך על פי הנימוסים השכליים לעשות צדק ומשפט כפי שיחייב השכל ולמאוס ברשע, ובכל זאת כל זמן שאינו הולך בצדקה היינו המצוות שבין אדם למקום שאינם מחויבים מצד הנימוס, כבר יסיר התמימות על ידי שאינו יודע הדרך הנכון, כי השכל לא יוכל לשפוט על כל דבר מה טוב ומה רע, רק הצדקה תיצור תם דרך, וכן הצדקה בלא תמימות אינו בטוח ממכשול, כי אז יעשה הצדקה לשם פניות חיצוניות וכשימצא ריווח ותועלת בהפך, יטה ממנה, והרשעה היא תסלף חטאת, מי שיש בו חטאת, היינו חסרון שנוטה אל תאוותיו, אז תמשול הרשעה לעוות ולסלף דרכו."
          },
          {
            "hint": "",
            "question": "8. יש מתעשר ואין כל, מתרושש והון רב?",
            "answer": "כתב הרלב\"ג, יש המראה עצמו עשיר ואין לו שום קניין, ויש מי שמראה עצמו עני ויש בביתו הון רב, כן העניין בחכמה, יש המראה עצמו חכם ואין בו, ויש המראה עצמו בלתי חכם ולו חכמה גדולה וראיתי בעיני בישיבת נהר שלום חכם גדול שהוא ראש הישיבה ואינו לבוש בפרק כמו שאר ראשי הישיבות אלא בגד של אדם פשוט, וכאשר שואלים אותו הלכה בהלכו בשוק מחנה יהודה, אומר שאינו יודע, וקשה להאמין שהוא תלמיד חכם גדול."
          },
          {
            "hint": "",
            "question": "9. מה המעשה באחיו של רבנו עובדיה מברטנורא?",
            "answer": "כתב במעם לועז, אחיו של הרע\"ב דר באיטליה והיה מכניס אורחים מפרנסם ומכלכלם, וסיפר המהרי\"ט שהוא ואחיו נתארחו אצלו, והיה בעל הבית ובני ביתור לבושים בפשטות, והיה חושב שהוא משרת כאן ולא בעל החנות שיצא שמו וטובו בעולם, ושאלתיו למה כל כך בצניעות, ואמר שהוא שולח לאחיו רבי עובדיה מפרש המשניות מאה זהובים וגם מכניס אורחים, ואלו הייתי נוהג ברחבות לא היה יכול לעמוד בזה, זהו שנאמר כאן, יש מתעשר הון רב ובכל זאת מתרושש ואין כל, כי לא נהג בצניעות."
          },
          {
            "hint": "",
            "question": "10. מדוע העושר אינו קניין אמיתי?",
            "answer": "כתב המלבי\"ם, קניין העושר הוא קניין מדומה, כמו שיאמר המשתגע זה ביתי זה קנייני, וכן כתב הרמב\"ם במו\"נ, כי אין קשר אמיתי להקניינים עם הקונה אותם, שלפעמים יאבד העושר בעניין רע בחייו או שיעזבהו לאחרים במותו, ואין זה קניין דבוק בנפשו, אבל מי שמפזר מעותיו לצדקה וחסד קונה בזה שלמות לנפשו שהוא עיקר האדם החי לנצח וזהו העושר האמיתי."
          },
          {
            "hint": "",
            "question": "11. אור צדיקים ישמח, ונר רשעים ידעך?",
            "answer": "כתב ר' יונה, נפש הצדיק דומה לאור, לפי שהיא קיימת לעולם כמו האור, ואין קיומה תלוי במקום אחר זולתי בשי\"ת שממנו שואבת אורה ולכן היא תמיד בשמחה, כמו שאור השמש לא תלוי בסיבה אחרת זולתי בשי\"ת, ונפש הצדיק תשמח שמחה שאין לה תכלית, ונר רשעים ידעך, כי נפש הרשע תלויה בקיום הגוף, כי עמו היא שמחה ומצלחת לפעמים בעולם הזה, וככלות הגוף תכלה שמחתה, ולאבדון הולכת."
          },
          {
            "hint": "",
            "question": "13. אור צדיקים ישמח- כיצד נדרש?",
            "answer": "איתא במסכת סוטה דף כ\"א, עבירה מכבה מצווה, ואין עבירה מכבה תורה, לכן הצדיקים שעוסקים בתורה תמיד, יתוסף אורם, ואף שלפעמים עשו עבירה, אין העבירה מכבה תורה, לכן אור שהוא התורה של הצדיקים- ישמח, והרשעים שאינם עוסקים בתורה אף שלפעמים עושים מצווה שהיא נקראת נר, והעבירה מכבה אותה, והרשעים מלאו רע, לכן ידעך נרן."
          },
          {
            "hint": "",
            "question": "14. רק בזדון ייתן מצה ואת נועצים חכמה?",
            "answer": "כתב במצודת דוד, מי שמעשיו רק בזדון וברשע הוא ייתן מריבה בין בני אדם, ועם האנשים העושים את מעשיהם בעצה ובמתון עימהם תמצא החכמה, כי לא תבוא המריבה על ידם, ובמאירי כתב, מחוק ההנהגה המדינית, שצריך שיהיה דיבור האדם רוב הפעמים בנחת ולא בכעס וטרוניא, אלא שלפעמים צריך לפי העניינים, שיהא האדם מראה עצמו כעוס ובעל דברי ריבות, כדי להטיל אימה למעותדים לתוכחתו."
          },
          {
            "hint": "",
            "question": "15. מה ההבדל בין מצה ומריבה?",
            "answer": "כתב המלבי\"ם, המצה היא המריבה הגדולה הקרובה אל ההכאה והמלחמה, והנה כשתעמוד מריבה וחילוקי דעות בין העם לא יבואו לידי מצה אם הם נועצים, היינו שיתקבצו ויתייעצו בדרך עצה איזה דרך הטוב, וכל אחד אומר דעתו, וההכרעה בין הדעות יהיה על פי חוקי החכמה שיקבלו מרבותיהם, וזה שאמר ואת נועצים חכמה, אם נועצים ילכו בחוקי החכמה וכן יעשו, ולא יבוא הדבר לידי מצה רק אם יש זדון החולק בעזות על חוקי החכמה והאמת, שאז אין הכרעה ולא תועיל עצה, ואז יבוא לידי מצה, כמו בקרח שהזיד וחלק על חוקי החכמה והיצר על ה'."
          },
          {
            "hint": "",
            "question": "16. הון מהבל ימעט, וקובץ על יד ירבה?",
            "answer": "כתב שם, ההון צריך השגחה והשתדלות להוסיף עליו, ואם ילך בעליו אחר הבלים יפזר ההון ולא יתוסף עליו, וימעט בכל פעם עד שיכלה, אבל מי שקובץ על יד שאינו מפזר, רק קובץ ומוסיף מעט מעט בידיו ובעמלו, ירבה ויבוא לידי הון גדול."
          },
          {
            "hint": "",
            "question": "17. תוחלת ממושכה מחלה לב, ועץ חיים תאווה באה?",
            "answer": "כתב רש\"י, המבטיח עצמו על חברו ואינו עושה, מחלה לב- מביאה חולי ללב, והכוונה לכאב לב, וכאשר באה התאווה היא לו עץ חיים המרפא מכאב הלב, והמלבי\"ם כתב, שיש הבדל בין תוחלת תקווה ותאווה, המקוה מקווה אל הדבר ואין הבטחה שבוודאי תבוא תקוותו, אבל המיחל יש לו הבטחה ובטוח שיבוא הדבר שהוא מייחל לו, והמתאווה אין לו גם תקווה, רק מתאווה אל הדבר ואין לו תקווה שישיגינה, ואמר שהתוחלת הממושכת שאינה באה מחלה לב, הגם שבטוח שיבוא הדבר לבו חולה על שלא הקדים לבוא, וכ\"ש שלב המתאווה חולה, והוא חולה שאין לו רפואה כיוון שאין לו תקווה כלל, כדכתיב תאוות העצל תמיתנו."
          },
          {
            "hint": "",
            "question": "18. בז לדבר יחבל לו, וירא מצווה הוא ישולם?",
            "answer": "כתב המלבי\"ם כבר נחלקו הקדמונים, אם צריך אדם לקיים כל התרי\"ג מצוות אן די שיקיים מצווה אחת ושניהם אמת כי כל אחד צריך להאמין ולהיות נכון לקיים כל מצוות ה', ואם הוא מבזה אפילו מצווה אחת, עליו נאמר כי דבר ה' בזה, כי בזה כופר בכל התורה, ועל זה אמר בז לדבר יחבל לו, ויבואו לו עונשים, אמנם מי שמאמין בכל התורה ובכל מצוותיה רק שלא הגיע לידו רק מצווה אחת לקיימה, כבר יקבל שכר כאילו קיים כל התורה, כי אנו יודעים שאם יגיעו מצוות אחרות לידו יקיימם."
          },
          {
            "hint": "",
            "question": "19. מה דרשו במדרש תהילים על דוד המלך?",
            "answer": "אמר דוד לפני הקב\"ה, כל מה שעשית יפה עשית, אבל השטות שבראת מה הנאה יש לפניך כשאדם הולך בשוק ומקרע בגדיו והתינוקות רצים אחריו, אמר לו הקב\"ה, דוד, על השטות אתה קורא תגר, חייך שתצטרך לה, וכשבא לפני אכיש נאלץ להשתגע והוריד רירו על זקנו כדי להינצל כדאיתא בשמואל א', כ\"א."
          },
          {
            "hint": "",
            "question": "20. תורת חכם מקור חיים לסור ממוקשי מוות?",
            "answer": "כתב המלבי\"ם, המוקשים של האדם הם התאוות והתכונות הרעות, ולהינצל מהם צריך לשאוב מי החיים מתורת החכם שקיבל כל חוקי החכמה, ומלמדה ומודיע הכללים והפרטים של דרך החכמה, ומנגד מראה את דרך הסכלות, וכך יסור ממוקשי מוות."
          },
          {
            "hint": "",
            "question": "21. שכל טוב ייתן חן, ודרך בוגדים איתן?",
            "answer": "כתב שם, יש שכל, ושכל טוב, השכל הוא הכוח שיש לאדם המשכיל לחדור בכל דבר בידיעה פתאומית ולשפוט על דברים שהם נעלמים מכוח החכמה והבינה, וגם לדברים שאין לחוש מהיא בהם כמו ידיעת ה' והרוחנים וכדומה מדרושים שאחר הטבע, ושכל טוב הוא מי שמשיג ברוח הקודש, שהוא למעלה מן השכל האנושי שילך לפעמים בדרך עקלתון, אבל אם ילווה אליו עזר ממרומים ישכיל באמיתיו וידע הכל ברוח ה' עליו, ושכל זה בא לרוב בדרך חנינה למי שמצא חן בעיני ה', אבל מי שקדם לו שכל טוב וצופה ברוח הקודש על פי הכנתו, אז ייתן חן, מקבל בדרך נתינה ויסור ממוקשי מוות, והבוגדים בה' והולכים בדרך המוות דרכם איתן, סלעים וצורים אשר לא יזרע ואינו ראוי לקבל מי מטר, וכן דרך הבוגדים אינם ראויים לקבל ממקור חיים."
          },
          {
            "hint": "",
            "question": "22. כל ערום יעשה בדעת, וכסיל יפרוש איוולת?",
            "answer": "כתב שם, מטבע הערום לכסות הדעת ולא יגלה לזולתו מה שיודע, ולא יעשה, שום דבר על הספק עד שידע ידיעה ברורה אם מעשהו נכון ומכוון אל התכלית, והכסיל הגם שישיג חוקי החכמה, יטיל בהם ספיקות כדי שיוכל לעשות על פי תאוותו, ולב כסילים יקרא איוולת, שמפרסם כל צדדי הספיקות שלו ויעשה מעשהו בחושך."
          },
          {
            "hint": "",
            "question": "23. מלאך רשע יפול ברע, וציר אמונים מרפא?",
            "answer": "כתב במצודת דוד, שליח רשע המשנה מדברי משלחו לרעה, הוא בעצמו ייפול בהרעה ההיא, אבל ציר מאנשי אמונים ירפא עוד את דבר השליחות אם יראה בדבר חולשה מצד מה, ירפאנה במתק לשון."
          },
          {
            "hint": "",
            "question": "24. מה ההבדל בין מלאך לציר?",
            "answer": "כתב המלבי\"ם, הציר הוא ההולך וסובב בחזרה להביא תשובה, והמלאך הרשע אינו עושה שליחותו במקום שנשתלח, רק מקלקל שם ואינו מביא תשובה כפי שנשתלח, כמו המרגלים שקלקלו, נפלו ברע ונענשו, וכלב ויהושע שהיו צירים נאמנים מרפאים את המכה של המלאך הרשע, והנמשל הנשמה שלוחה מאת ה' מעולם העליון להתהלך פה בארץ השפלה ולהשיב שולחה דבר, והמלאך הרשע שאינו עושה שליחותו ומקלקל פה וגם אינו מוכן להשיב לשולחיו דבר פן ייפול ברע ועונשי גיהינום, וציר אמונים אשר יישר דרכו ויתהלך באמת ואמונה ישיב לאדוניו עשיתי ככל אשר ציוויתני, מביא מרפא, וזרחה לו שמש צדקה ומרפא בכנפיה."
          },
          {
            "hint": "",
            "question": "25. ריש וקלון פורע מוסר, ושומר תוכחת יכובד?",
            "answer": "עניות וביזיון מעותדים לבוא על המבטל המוסר, אבל השומר בלבו את דברי התוכחות יכובד מן הבריות, והגר\"א כתב, שלשה דרכי ה' הם, צדק ומשפט, ומישרים, צדק מימין, משפט משמאל, ומישרים הוא הממוצע ומחבר שניהם יחד, והיינו, שצריך האדם לעשות טובות וצדקות לבריות והוא צדק, ומשפט הוא זה הצריך לעשות ייסורין וסיגופין לעצמו, לשבור תאוותיו, ומישרים הוא הממוצע ודרך הישר, והפורע מוסר שמפר הייסורין ואינו חפץ לשבור תאוותו עונשו ריש קלון."
          },
          {
            "hint": "",
            "question": "26. תאווה נהיה תערב לנפש, ותועבת כסילים סור מרע?",
            "answer": "כתב רש\"י, כשבא תאוותו לו לאדם היא ערבה לנפשו, ולכך תועבת כסיל סור מרע לפי שערב להם למלא תאוותם, ובמצודת דוד כתב, כאשר נשברה תאוות האדם בענייני הגוף אז תערב לנפש המשכלת כי אז תשכיל, אבל הרשעים דבר תיעוב היא להם כאשר המה סרים מן הרע מחסרון התאווה, כי יותר יחפצו שיתאוו לעבירה ויעשוה."
          },
          {
            "hint": "",
            "question": "27. מתי האדם נדמה כבהמה?",
            "answer": "כתב רבנו בחיי פ' קדושים, האדם נברא מברואים שכליים וברואים ארציים, אם הלך אחר השכל ויכניע את תאוותיו ויתגבר עליהם הרי הוא כמלאך, ואם ילך אחר תאוותיו ויגביר אותם עליו הרי הוא בבחינת בהמה, ויש ארבעה מיני תאווה, במחשבה, בדיבור, במאכל ובגוף."
          },
          {
            "hint": "",
            "question": "28. הולך חכמים יחכם, ורועה כסילים ירוע?",
            "answer": "כתב הרלב\"ג, מי שהוא רודף את החכמים ורודף חברתם, הנה הוא יחכם בלא ספק ממה שילמד מחכמתם של צדיקים ישלים השם שכר טוב והוא הטובה הגדולה, ר\"ל החכמה, ומי שהוא הולך את כסילים ורודף חברתם ישבר וישחת, והמלבי\"ם כתב, ואמר הולך את חכמים ורועה כסילים, שעם החכמים לא יהיה רוע להם תיכף רק ילך אחריהם, ועם הכסילים יהיה רוע תיכף, שהחכמה קשה ללמוד, לא כן הכסילות."
          },
          {
            "hint": "",
            "question": "29. הוי זנב לאריות ואל תהי ראש לשועלים?",
            "answer": "כתב הגר\"א, וזהו הולך את חכמים, כלומר טפל להם ומתאבק בעפר רגליהם, ומחמת זה יחכם, כי ישמע מהם חכמתם וילמד ממעשיהם, ודרך האדם להיות נמשך במידותיו ומעשיו אחר מי שיתחבר עמו ורועה כסילים ירוע, מי שהוא רועה היינו ראש וקצין אצל הכסילים בסוף נעשה רע כמותם."
          },
          {
            "hint": "",
            "question": "30. חטאים תרדף רעה, ואת צדיקים ישלם טוב?",
            "answer": "כתב המלבי\"ם, עונש החטאים אינה באה מאת ה' כי מאתו לא תצא הרעות, רק הרעה שעשו היא בעצמה תרדף אותם בתמידות עד שתשיגם באופן שהעונש רצוף בטבע הרע עצמה, הוא השטן הוא מלאך המוות, ולא הנחש ממית אלא החטא ממית, אבל שכר המצוות יבוא מה' בייחוד, ואת צדיקים ישלם טוב, דרך תשלומים גם בעת שלא ימצא השכר בטבע המצווה, ה' ישלם להם טוב בייחוד, חוץ מהטוב הרצוף בטבע המצוות, והיא כמשל מלך שציווה לעבדיו שלא יאכלו מין פירות פלונית כי הוא סם המוות עצמו, וכשיאכלו פרי פלונית והוא הטוב לבריאות הגוף, האוכלים סם המוות יקבלו עונשם מן הסם הממית עצמו, והאוכל הפרי הטוב חוץ ממה שאכלו טוב ומועיל, יקבל שכר על ששמע למצוות המלך."
          },
          {
            "hint": "",
            "question": "31. הוי משכימי בבוקר שכר ירדופו מאחרי בנשף יין ידליקם?",
            "answer": "כתב המאירי, בוקר זהו זמן הבחרות, ונשף זמן הזקנה, וידליקם מעניין הרדיפה, מלשון כי דלקת אחרי- בראשית ל\"א, ל\"ו, ואמר הנביא ישעיה ה', י\"א, שהם בבחרותם ובהתחלת רוע הנהגתם ירדפו התאוות ויימשכו אחריהם בחוזק, שהוא שכר הרדיפה, ובעת הזקנה כשיחשבו לסור מהם, התאוות ירדפו אותם ולא יניחום מהמשך אחריהם, והוא יין ידליקם, כלומר ירדפם עד שיביאום אל בית היין, להיות דגלם עליהם אהבה, והכל משל על שהפרישה אחר ההשתקעות קשה מאוד."
          },
          {
            "hint": "",
            "question": "32. טוב ינחיל בני בנים, וצפון לצדיק חיל חוטא?",
            "answer": "כתב המלבי\"ם, אחר שאמר שהרע תרדוף החוטא, ושה' ישלם טוב לצדיקים, משיב לעומת מה שאנו רואים לפעמים שהצדיקים יש להם ייסורים והרשעים בשלווה, על זה אמר, אם תראה צדיק שלא קיבל שכרו, הוא מפני שהטוב ינחיל לבני בנים, וה' ישלם שכרו לבניו ולדורותיו אחריו, וכן איתא במדרש שהשיב ה' למשה אם הייתי נותן להאבות שכרם בחייהם מה היו מורישים לבניהם, ואם תראה הרשע עומד בעושרו, דע כי חיל חוטא צפון לצדיק, והוא רק שומר עליו, עד שיבוא הצדיק ויירישנו, כמו שכתוב יכין רשע וצדיק ילבש."
          },
          {
            "hint": "",
            "question": "33. רב אוכל ניר ראשים, ויש נספה בלא משפט?",
            "answer": "כתב במצודת דוד, הרבה מאכל בא לעולם על ידי חרישת העניים החורשים בשדה תבואה, והנה עשירים אשר לא עמלו בו יאכלוהו, ויש מי אשר נאסף מן העולם בלא משפט מוות, כי לא עשה דבר אשר יומת בעבורו, ונתפס הוא בעוון אחר, והמלבי\"ם כתב, שמוסב על הקודם, ואם תשאל ומדוע לא ישלם ה' השכר להצדיק עצמו, ומדוע ראינו שהצדיק שהעולם ניזונים בזכותו, והם אפילו בזכות עצמם אינם ניזונים, כמו ר' חנינא בן דוסא שנאמר עליו כל העולם ניזון בשבילו והוא די לו בקב חרובין מערב שבת לערב שבת, ומשיב שכן ראינו במציאות שרב אכל בא על ידי ניר ראשים, שדלת העם הרשים נרים את האדמה להסיר משם הקוצים והדרדרים, שזה עבודה קשה ועל ידם בא אכל רב, ובכל זאת יש מן הרשים שנספה בלא משפט, שימות ברעב ואין אוכל למו, הגם שכל האוכל בא על ידי עבודתם, וכן הגם שרב אוכל בא על ידי הצדיקים וזכותם שמסירים את הקוצים המעכבים את השפע, בכל זאת יימצא ביניהם שנספה ברעב, ודי לו בקב חרובין, וזה מפני שה' יודע שאם יהיה לו עושר לא תספיק זכותו כל כך להוריד השפע, כמו שאם הרשים יהיה להם לחם לא ישכירו את עצמם לחרוש ולנור ניר, וזה מפלאי ההנהגה, ובכל זאת הצור תמים פעלו וכל דרכיו משפט."
          },
          {
            "hint": "",
            "question": "34. חושך שבטו שונא בנו, ואוהבו שחרו מוסר?",
            "answer": "כתב הגר\"א, מי שמונע את שבטו הראוי להכותו בשבט, ומחפה עליו ואינו מייסר אותו בשבטו, הוא שונא בנו, כי לסוף יצא לתרבות רעה, ואוהבו שחרו מוסר, כלומר, אבל מי שאוהב את בנו, לא שמייסר אותו על הראוי לו, אלא שחרו מוסר, שדורש עליו פן עשה נדנוד קל ומייסר עליו על זה, כמו שכתב בעל העקדה משל לאישה שראתה במראה, כשיהא מתקשטת ומרחצת טינופיה היא בוררת מראה היותר יפה, שמראה את כתמיה הדקין לגדולים, והיינו מפני שרוצה להסיר את כתמיה הדקים מאוד, בכדי שתהא נראית יותר יפה, כן האוהבו יותר, דורש יותר על אולתו אשר עשה ומייסר אותו על זה, בכדי שלא יעשה עוד אף הדבר הקטן."
          },
          {
            "hint": "",
            "question": "35. צדיק אוכל לשובע נפשו, ובטן רשעים תחסר?",
            "answer": "כתב המלבי\"ם, הצדיק לא יאכל למלא בטנו, רק לשובע נפשו כדי הסיפוק לא מותרות, אבל רשעים שאוכלים למלא בטנם, בטנם תחסר תמיד, כי כל שיש לו הוא מתאווה יותר ואין קץ לתאוותו, ולכן ר' חנינא בן דוסא די לו באמת בקב חרובין ולא רצה יותר, שעיקר העונג הנפשי הוא בעולם הבא."
          }
        ]
      },
      "יד": {
        "": [
          {
            "hint": "",
            "question": "1. חכמת נשים בנתה ביתה ואיוולת בידיה תהרסנו?",
            "answer": "כתב המלבי\"ם, החכם יצייר את החכמה והכסילות כשתי נשים, ידמה את החכמה כאישה, כי הנפש המקבלת את החכמה היא מקבלת אותה מן השכל העליון המשפיע, והנפשות הלומדות ומשכילות הם הנשים הטובות נשי חיל השומעות לבעליהן העליון, והוא שופע עליהם מרוחו להשכילם באמתתו, והנשים הכסילות והאיוולות הם הזונות מתחת בעליהם ללכת חושך ולא אור אל דרכים מעוקשים דרכי מוות להרוס את חוקי החכמה."
          },
          {
            "hint": "",
            "question": "2. מה אמרו חכמי המוסר על בחירת האישה?",
            "answer": "כתב המאירי, אמרו חכמי המוסר אל תיקח אישה לעושר או ליופי, כי הכל ילך ויישאר הדופי, ואמר אחר, בחר בת מעשים, על ילידת מתייחסים, כי האישה אבותיה, בטוב מפעלותיה, ואביה ואמה, בטוב טעמה, ואל תיקח אישה לרוב חילה, פן תחשבך כעבד לה, משכלת במסכנות טוב מאיוולת במלכות, כי המשכלת תבנה ביתה במעבדיה, ואיוולת תהרסנו בידיה, וי\"מ שעיקר שלמות האדם תלוי באישה, והאישה החכמה בונה ביתה וגם אם בעלה אינו הגון היא מחזירה אותו בתשובה, והאיוולת שהיא האישה רעה, אף על פי שבעלה טוב, תהרסנו ממצבו השלם."
          },
          {
            "hint": "",
            "question": "3. הולך בישרו ירא ה', ונלוז דרכיו בוזהו?",
            "answer": "כתב בגר\"א, כי כל אדם צריך לילך בדרכו הצריך לו, כי אין מידת בני האדם שווים זה לזה, ומחמת זה הוא רגיל בעבירה הבא באותו מידה, וצריך לגדור עצמו מאוד בזה, ומה שאין חברו צריך לזו השמירה, וחברו צריך לדבר אחר, לכן הולך ביושרו, היינו בדרך היושר שלו, אף על פי שבעיני הבריות הוא רע, כי אינם יודעים מה שהוא צריך, ואף על פי כן הוא הולך ביושרו, הוא ירא ה', כי מתיירא שלא יבוא לידי עבירה מחמת טבעו הרגיל בו ונלוז דרכיו בוזהו, אבל מי שמעקם את דרכיו הצריכים לו בשביל להתגאות בעיני הבריות לעשות הישר בעיניהם, אף על פי שלעצמו הוא רע, ובא מחמת זה לידי עבירה, בוזהו, כי הקב\"ה יודע מה שהוא צריך, והוא אינו עושה הצריך לו, ועושה הישר בעיני הבריות, הרי עליו יראת בשר ודם, ואין עליו יראת ה', כמו שאמר בב\"ק דף ע\"ט למה החמירה התורה בגנב יותר מגזלן."
          },
          {
            "hint": "",
            "question": "4. בפי אוויל חוטר גאווה ושפתי חכמים תשמורם?",
            "answer": "כתב ר' יונה, שורש הגאווה בלב הכסיל והענף בפיו, ולא ייתכן לענף מבלי שישא פרי, והפרי הוא דברי הגאווה והבוז, והעניין, כי נהג הכסיל בגאווה בפיו ובלבבו עד שאי אפשר לו לסור ממנה ולא יוכל לשמור שפתיו מלדבר גאווה, ושפתי חכמים שומרות אותם מדבר גבוהה, ואף אם יעלה דבר גאווה על לבם לא יבטאו על שפתותיהם אפילו שלא בשימת לב לחסום פיהם, כי הרגילו שפתותיהם במענה רך ובדברי ענווה, עד שלא יוכל לדבר גדולות בשפתותיו."
          },
          {
            "hint": "",
            "question": "5. באין אלפים, אבוס בר, ורב תבואות בכוח שור?",
            "answer": "כתב האבן עזרא, בזה הפסוק הזהיר להתעסק בעבודת האדמה, האלפים הם השוורים. ובעבור שאין שוורים נשאר האבוס ריקם שאפילו תבן אין בבית, וכן פרש\"י, והוסיף שהנמשל למקום שאין שם תלמידי חכמים אין הוראה נמצאת כהלכה."
          },
          {
            "hint": "",
            "question": "6. לעולם יהיה אדם כחמור למשא וכשור לעול?",
            "answer": "כדאיתא בע\"ז דף ה', וכתב הגר\"א, ויש בזה שלושה פירושים, אחד, כי יש שני מיני מחזיקי ידי לומדי תורה, אחד בגוף ואחד בממון, וזהו חמור למשא, דהיינו שיעבוד לתלמיד חכם בכל כוח גופו, וכשור לעול, שנושא עליו עול תלמיד חכם ליתן לו די סיפוקו אשר יחסר לו, והפירוש השני, כחמור למשא- לנשוא עליו מצוות ולהדר אחריהן לעשותן, וכשור לעול, הוא עול תורה, והשלישי, כחמור למשא, יש בתורה פשט להבין העניין באר היטב, וכשור לעול, קאי על פלפול התורה, לברר וללבן העניין בקושיות ותירוצים, וצריך האדם לשני הדברים."
          },
          {
            "hint": "",
            "question": "7. עד אמונים לא יכזב, ויפיח כזבים עד שקר?",
            "answer": "כתב הרלב\"ג, מי שלא יכזב והוא מי ששונא השקר, הוא בהכרח עד אמונים כשישאל על עדות מה, ומי שידבר כזבים ומורגל בכך יעיד גם עדות שקר, וטוב במצודת דוד שיש לחקור הרבה בדבריו."
          },
          {
            "hint": "",
            "question": "8. מה בין שקר לבין כזב?",
            "answer": "כתב המלבי\"ם, השקר הוא הנראה תיכף כשקר, והכזב נראה בתחילתו כאמת ולבסוף נגלה השקר, ואין לו קיום, אבל עד אמונים לא יכזב והאמת נשארת לעולם."
          },
          {
            "hint": "",
            "question": "9. ביקש לץ חכמה ואין, ודעת לנבון נקל?",
            "answer": "כתב שם, הלץ הוא המתלוצץ על חוקי החכמה מפני שאין על חוקי החכמה מופתים רק הם מקובלים, וצריך לקבלם בענווה ואמונה, אבל על הדעת לא ילוץ שהוא על דברים הנודעים במופת או על ידי החושים, והחכם קשה לו לבוא לכלל דעת היינו שידע דרכי החכמה בידיעה ברורה, כי דרכי החכמה הם רק בקבלה, אבל הנבון אחר שחקר על חוקי החכמה להשיג טעמם ולהוציא דבר מתוך דבר, לו הדעת נקל, וישיג חוקי החכמה בידיעה ברורה, אמנם הלץ אי אפשר לו לבוא למדרגה זו, למרות שאינו כסיל ואינו אוויל שחולקים על החכמה מפני המינות או מפני התאווה, רק שמתלוצץ מפני שאינו מבין את חוקי החכמה, כי תחילה חייבים לקבלם בדרך אמונה וקבלה."
          },
          {
            "hint": "",
            "question": "10. לך מנגד לאיש כסיל, ובל ידעת שפתי דעת?",
            "answer": "וכתב המאירי, שיש להתרחק מן הכסיל בכל עניין של משא ומתן, כי דבריו עמל וכעס וקנטור, ואפילו בפגעך בו נטה על ימינך או שמאלך, ואפילו ממשא ומתן בדברי תורה יש להתרחק ממנו, ורש\"י כתב שלא להתחבר תמיד אצלו כי סופך שלא ידעת חכמה, ובמצודת דוד כתב, שסופך להיות כמוהו."
          },
          {
            "hint": "",
            "question": "11. חכמת ערום הבין דרכו, ואיוולת כסילים מרמה?",
            "answer": "כתוב המלבי\"ם, הערום אינו חכם, כי לא קיבל חוקי החכמה בקבלה מפי חכמים לידע שביליהם, ובכל זאת אינו פתי שיתפתה לכל דבר, כי נכנס בו ערמומית ושכלו מכיר להבחין בין טוב לרע ואמת ושקר, והערמימות תלמדהו להבין דרכו שלא ילך על דרך שהוא מסופק בו ואינו יודע אם הוא טוב או רע, רק ישתדל להבין בשכלו מהות דרכו, וזה החכמה שלו, והכסיל אסור בידי תאוותו שתוליכהו תוהו לא דרך, ורש\"י כתב, שהמרמה שבלב הכסיל מביא אותם לידי טיפשות."
          },
          {
            "hint": "",
            "question": "12. לב יודע מרת נפשו ובשמחתו לא יתערב זר?",
            "answer": "המונע לבו מתענוגי העולם הזה, אז בשמחתו לא יתערב איש בעולם הבא, שתשמח ותגל נפשו באלוקים שמחה שלמה, כי במלחמת היצר הלב הוא הסובל ביותר, כי הלב חומד, והכובש יצרו השמחה שלו, וי\"מ שיש כאן רמז להרגשות הלב, שהלב מרגיש בצרה עד שלא באה, וכן בשמחה הצפויה לבוא קודם שבאה."
          },
          {
            "hint": "",
            "question": "13. מהם שתי סוגי השמחות?",
            "answer": "כשנולד לאדם בן, או שקנה חפץ יקר או הכניס בן לחופה או הצליח בנסיעתו ובא לביתו ברכוש גדול, ויש עוד שמחה כשניצול מרעה גדולה או שהיה חולה ונתרפא לאחר שהרופאים נתייאשו מרפואתו, וההבדל בין שני מיני השמחות, שהראשונה הכל מכירים סיבת השמחה ומשתתפים עמו בשמחתו, לא כן בסוג השני, שלא ניכר בעליל סיבת שמחתו, ומי שלא יודע צרתו הקודמת לא מבין פשר שמחתו."
          },
          {
            "hint": "",
            "question": "14. בית רשעים ישמד, ואוהל ישרים יפריח?",
            "answer": "כתב הרלב\"ג, אף על פי שבניין הרשעים חזק מאוד, ישמד ויחרב, אין השם יתברך משגיח בו לשומרו מהפגעים והוא עצמו יביא אל עצמו פגעים גדולים מפני רוע פעולותיו, ואולם אוהל ישרים אף על פי שהוא חלוש בבניין מאוד, יתקיים ויעמוד ויעשה פרי."
          },
          {
            "hint": "",
            "question": "15. יש דרך ישר לפני איש, ואחריתה דרכי מוות?",
            "answer": "כתב רש\"י, עובר עבירה ואומר אין בה עבירה, ואחריתה דרכי מוות, והמאירי כתב, ידוע שהטבע יבחר בתענוג ובחמדה, וימאס בשקידה ועמל, אלא שביד האדם להכניע טבעו ולשומו מרמס לשכלו, וזהו ובחרת בחיים."
          },
          {
            "hint": "",
            "question": "16. גם בשחוק יכאב לב, ואחריתה שמחה ותוגה?",
            "answer": "לא רק תענוגות מביאות לאחרית רע, אלא גם שחוק ודברים בטלים, כגון מיני שעשוע וטיול של סרק, כי הם מושכים ההנאות והמותרות, כמו שאמרו חז\"ל שחוק וקלות ראש מרגילים את האדם לערווה. ורש\"י כתב, שהקב\"ה משחק עם עובדי כוכבים בעולם הזה ויכאב להם בעתיד."
          },
          {
            "hint": "",
            "question": "17. מה המעשה במלך והשולחן?",
            "answer": "מעשה במלך שהביאו לו שולחן אחד ואמרו לו שאין כמותו בכל העולם, שמח המלך שמחה גדולה, ושלח וקרא לכל חכמיו ושאלם מה דעתם על השולחן והתפאר בו מאוד, אמר לו חכם אחד השולחן סופו יגון ואנחה, פעם אחת ירד המלך בספינה ומחמת שהיה קשור מאוד בשולחן נטלו עמו בספינה, ונפל השולחן בתוך הים, וקפצו כל יודעי משוט להעלות אותו ולא יכלו, ומחמת גודל הצער חלה המלך, אמר לו אותו חכם, הלא אמרתי לך מיד שהשולחן אינו אלא ליגון ואנחה, אמר לו המלך, והאם נביא אתה שידעת כל זאת, אמר לו, לא נביא אנוכי ולא בן נביא, אלא כך מקובלני לפי ערך השמחה כן יהיה גודל היגון, וכן הוא גם בשחוק, אך לשחוק יש חיסרון וגרוע מן השמחה, שבשמחה בשעת השמחה לבו שמח, ואילו בשחוק ייתכן שבעצם השחוק יש תוגה, וזהו שאומר גם בשחוק יכאב לב."
          },
          {
            "hint": "",
            "question": "18. מדרכיו ישבע סוג לב, ומעליו איש טוב?",
            "answer": "כתב ר' יונה, סוג הלב הוא העיקש שלעולם סומך על מחשבתו ואינו מקשיב למה שאחרים אומרים, ואינו מתבונן אולי דבריהם טובים מדבריו, ושמא ימצא בהם טעם הסותר את דבריו, ולכן הוא תמיד שבע מדרכיו, ואינו רואה חיסרון בשכלו, וברוב פעמים לא יעמיק להתבונן ותופס מה שעולה במחשבתו ראשונה, ולכן מעליו איש טוב, האיש הטוב נפרד ממנו, כי העקשנות באה מרוע לב, ומי שאינו עיקש, ונוח לו להקשיב לדברי הבריות נקרא איש טוב, והוא מתרחק מחברת סוג הלב, כי אם לא ישמע לו ישנאהו סוג הלב."
          },
          {
            "hint": "",
            "question": "19. פתי יאמין לכל דבר, וערום יבין לאשורו?",
            "answer": "הפתי אינו מעמיק לברר כל דבר אם נכון הוא או לא וניסת אחריו, וערום יבין לאשורו, הנבון בודק הדבר אם נכון הוא ואם לאו, וראוי לו."
          },
          {
            "hint": "",
            "question": "20. חכם ירא וסר מרע, וכסיל מתעבר ובוטח?",
            "answer": "החכם ירא מן הפורענות ונשמר מהרע, והכסיל עובר עבירה ובוטח בה' שימחל לו, ולא תבוא עליו הפורענות והמלבי\"ם כתב, החכמה צריכה למוסר, באשר בדרכי המידות יש בכל אחד שני דרכים, שדרך אחד הוא החכמה והיפוכו הוא הסכלות, ויצר הלב נוטה לרעה, כי הציורים שנשתלו בלבו מעת הולדתו נוטים אל התאווה ותענוגות הפך מדרכי החכמה, והנה בעת יסיתהו יצר לבבו לנטות מדרכי החכמה, בקל שישמע לעצת היצר, וצריך דבר שבם ייסר כוחות נפשו בל יצאו מגבולי החכמה, והמוסר הזה הוא יראת ה', אשר יודע כי מלך גדול עומד עליו ורואה במעשיו ויבוש ויפחד מעשות דבר נגד רצונו, ועל כן ראשית חכמה יראת ה' שהוא תנאי אל החכמה ושער אליה, וזה שאמר, החכם שהוא ירא ה' על ידי כך סר מרע, ולא יטה מעצת החכמה, כי המוסר תייסר כוחות נפשו מעבור הגבול אבל הכסיל מתעבר ועובר הגבול של המוסר והחכמה, ובוטח שהביטחון הופך הפך היראה, כי אינו ירא מפחד מה' והדר גאונו."
          },
          {
            "hint": "",
            "question": "21. קצר אפיים יעשה איוולת, ואיש מזימות ישנא?",
            "answer": "הממהר לנקום כעסו יעשה איוולת, כי מדרך התבונה להאריך אף ושלא לנקום ולריב תיכף כי אם יריב עם חברו או ינקום בו, כן הוא יריב עמו ויבזהו ורעתו ישוב בראשו, על כן איש תבונות יחריש, והקצר רוח לא יוכל להשקיט את רוחו ויעלה על לבבו ציורי הנקמה והמשטמה, והגם שיאריך אפו ולא יעשה רע בגלוי, ישמור שנאתו בלב לעת מצוא. וזה הגם שאינו נגד דרכי התבונה והשכל, הוא נגד חוקי החכמה, שתצווה שלא יעלה ציורים הרעים האלה ברוחו על לב רק ישפילם, ויעלה תחתיהם ציורי הסבל והרחמים והענווה והמחילה, ואיש מזימות נקרא מי שזומם מחשבות עמוקות להרע."
          },
          {
            "hint": "",
            "question": "22. נחלו פתאים איוולת, וערומים יכתירו דעת?",
            "answer": "אלו שהם קצרי אפיים בסופם ינחלו איוולת ויאכלו פרי איוולתם, וערומים שהם חכמים וסרים מרע, יכתירו דעת, ויכתירו ויפארו את הדעת, שהכל יראו הצלחתם וישבחום, והגר\"א כתב, שלושה שותפים באדם, הקב\"ה אביו ואמו, ומהם באים לאדם תרין עטרין ותרין אחסנתין, והנחלה הן סוד בית והון סוד תורה ומצוות חכמה ובינה, והתרין עטרין הוא סוד הדעת, והוא חלק מהקב\"ה הנותן לו דעה והשכל, שיודע מעצמו וזהו שאמרו בברכות דף י\"ז- צדיקים יושבים ועטרותיהן בראשיהן."
          },
          {
            "hint": "",
            "question": "23. שחו רעים לפני טובים, ורשעים על שערי צדיק?",
            "answer": "כתב המלבי\"ם, הגם שהרע מתנגד אל הטוב והרשע אל הצדיק, ובכל זאת כשבא הרע לפני הטוב יתכופף לפניו וייכנע לו, וכן הרשעים כשיבואו על שערי צדיק, יתכופפו לפניו, וטבע הרע שלא יעמוד בפני הטוב כאשר לא יעמוד החושך לפני האור, והגר\"א כתב, רשע שהוא רע לבריות נופל לפני צדיק שטוב לבריות בעולם הזה, ורשע שהוא רע למקום ייפול לפני שערי הצדיק, כלומר אצל השערי גן עדן בעולם הבא, אבל לא בעולם הזה, והרע לבריות יושב בגיהינום יותר מהרע לשמים לבד, והיינו שהרע לבריות אינו עולה מן הגיהינום עד שילך הצדיק דרך הגיהינום ומעלה אותו משם, אבל הרע לשמים עולים לבד מן הגיהינום, אך לא יבואו לגן עדן עד שיבקשו כאשר יבוא הצדיק לגן עדן."
          },
          {
            "hint": "",
            "question": "24. גם לרעהו ישנא רש, ואוהבי עשיר רבים?",
            "answer": "כתב הרלב\"ג, והנה האיש העני בממון או בדעות יהיה שנוא גם לרעהו, אמנם אהבי עשיר בממון או בדעת הם רבים, כי במתן ממון יקנה לו האדם אוהבים או במתן החכמה, והמלבי\"ם כתב, הגם שהטבע הוא שהאהבה תהיה בין הדומים, ראינו ההפך שהרש ישנא לרעהו הרש, ויאהבו את העשיר, וזה נגד חוקי החכמה שצריך לאהוב את הענווה והשפלות ולעשות חנינה ולתת חן לענווים, ולשנוא הגאות, ולכן הבז לרעהו הרש הוא חוטא, שמחטיא את חוקי החכמה."
          },
          {
            "hint": "",
            "question": "25. מהם הסיבות שגורמות לעני להיות מרוחק?",
            "answer": "האחת כי רוב בני האדם משתדלים להשיג איזה תועלת מזולתם, ואילו מן העני אין תקווה , ואוהבי עשיר רבים, ושנית שהעני נאלץ לבקש עזרה מאחרים ומשתדל לילך אל העשיר לבדו שאם ילך עם אחר תקטן הנדבה, ושלישית אם קרוביו קמצנים הם מתנצלים בפני הבריות שלכן הם אינם תומכים בקרובם העני מפני שיש בו דופי, ומחפשים עליו עלילות, וכ\"ש שאר החברים יתרחקו ממנו."
          },
          {
            "hint": "",
            "question": "26. בז לרעהו חוטא, ומחונן ענווים אשריו?",
            "answer": "אחרי שאומר שהעני מזולזל, ומזהיר ואומר שלא יבזה העשיר את העני ואף על פי שאין לעני או הרש ולו יש הרבה אוהבים וכל ישראל נקראו רעים, והחומל על העניים, אשריו, וי\"מ מבזה לרעהו חוטא, כשאדם מבזה אפילו לרעהו, חוטא, כי נמצא חסר מאותו אוהב, שלא יהיה לו יותר לאוהב."
          },
          {
            "hint": "",
            "question": "27. מדוע אדם מטיל מום באחרים?",
            "answer": "איתא בגמרא הפוסל במומו הוא פוסל, וסימן שהוא עצמו חוטא, שכל מי שהוא עצמו מסובל בחטאים בוזה את רעהו ומבאיש את ריחו, אבל מי שהוא בעצמו נקי אינו בוזה אחרים, ויש בני אדם אפילו רואים חבריהם עושים מעשים טובים, הם מוצאים בזה פגם ואינם משבחים אותם על כך, וזה מרפה את ידו של העושה טוב, ואלו שמשבחים ונותנים חן על המעשים הטובים זה מעודד אותם להמשיך במעשיהם הטובים."
          },
          {
            "hint": "",
            "question": "28. הלא יתעו חורשי רע, וחסד ואמת חורשי טוב?",
            "answer": "כתב הגר\"א, החורש רע על חברו, הקב\"ה עושה שיתעו עצמן בזו הרע ויפלו בהם , כעניין מעשה דהמן, וחסד ואמת חורשי טוב, החילוק בין חסד לאמת, חסד הוא מה שאדם עושה לחברו, שאינו מחויב לעשות כלל, ואמת הוא מה שכבר מחויב, שגם הוא עשה לו טובה, וזהו שאמר מיכה פרק ז' פסוק כ' תיתן אמת ליעקב חסד לאברהם, כי לאברהם הייתה ההבטחה בתורת חסד, כי אינו מחויב לעשות לו, אבל ליעקב כבר הבטיח לאברהם, ומחויב לקיים הבטחתו, לכן הוא אמת."
          },
          {
            "hint": "",
            "question": "29. מדוע צריך להחזיר לחברו טובה גדולה מזו שקיבל?",
            "answer": "כתב שם, כיוון שחברו עשה לו חסד, מה שלא היה מחויב לעשות לו, ואם הוא יחזיר לחברו באותה מידה, זהו אמת, וכדי להשיב לו חסד, עליו להוסיף על תשלום גמולו, ולעשות עם חברו יותר ממה שעשה לו, וזה מה שאמרו רבותינו ב\"ר ל\"ח, ג' המאכיל את חברו עדשים, אל יאכיל אותו עדשים אלו קטניות, שהוא יותר טוב מעדשים, וזהו חסד ואמת לחורשי טוב, לאותן שדורשים טוב תמיד, הקב\"ה ישלם להם שכרם חסד ואמת."
          },
          {
            "hint": "",
            "question": "30. בכל עצב יהא מותר, ודבר שפתיים אך למחסור?",
            "answer": "כתב המלבי\"ם, כבר אמרו חז\"ל בברכות דף ז', אגרא דבר טמיא שתיקותא רצה לומר, כי על כל רע שבא על האדם צריך להתעצב בלבו, ולזכור כי בא לו זה בעוונותיו, ויהרהר תשובה בלבו, שזה האנינה והאבלות על המתים, וטוב ללכת אל בית האבל והחי ייתן אל לבו, עד שבכל עצב יהיה לו מותר ושכר, וכל זה בלבו, אבל אם מוציא בשפתיו, הוא דרך תרעומת שמתרעם על שנעשה לו ככה, וזה יהיה למחסור, כמו שכתב וידום אהרון ונטל שכר על שתיקתו."
          },
          {
            "hint": "",
            "question": "31. עטרת חכמים עשרם, איוולת כסילים איוולת?",
            "answer": "העשירות לחכמים עטרת ומגן להם, שלא נצרכים לבריות ומתבזים בעיניהם, כדאיתא בסנהדרין דף נ\"ב למה דומה תלמיד חכם בפני עם הארץ, לקיטון של זהב, סיפר עמו דומה לקיטון של כסף, נהנה ממנו דומה לו לקיטון של חרס, כיוון שנשתבר שוב אין לו תקנה, וכמה מכשולים יש כשהתלמיד חכם צריך לעם הארץ, הן בהלוואה, הן בפרנסה והן בתמיכה אחרת שבאים לידי חנופה לעשיר עד שנדמה לו שהוא חכם גדול והתורה באה לידי ביזיון, והחכמים הרודפים אחר העשירים גורמים לביזיון התורה, ואמרו חז\"ל אל תתאווה לשולחנם ששולחנך גדול משולחנם וכתרך גדול מכתרם, וזהו שאומר הכתוב עטרת חכמים עושרם ואין צריכים לשבח את העשיר האוויל, ועל ידי כך איוולת כסילים איוולת, כפי שהיא ונלמד מידה זו מאברהם אבינו שאף על פי שמצד הדין היה מותר לו ליקח ממלך סדום על הצלתו, סירב לקחת שלא יאמר אני העשרתי את אברהם."
          },
          {
            "hint": "",
            "question": "32. מה עניין העטרת על ראש האדם?",
            "answer": "כתב המאירי, העטרת מציינת את נושאה, ונותנת הבדל והיכר בין נושאה ובין שאר בני אדם, וידוע בחוק מצוות החכם שכמו שהוא נבדל משאר בני אדם, וניכר מצוין ביניהם בחכמתו ובדעותיו, כן צריך שיהא ניכר בשאר הנהגותיו, ובמשאו ומתנו, ובדיבורו ובהליכתו ומלבושיו, ואיתא בשבת דף קי\"ד כל תלמיד חכם שנמצא רבב בבגדו חייב מיתה, וכן צריך לעטר את עצמו במידת השררה ויקרת רוח מעט, כדי שלא יהא כבודו נקל בעיני ההמון ויחשבוהו כאחד מהם, ולזה אמר שעטרת חכמים עושרם, כי החיסרון גנאי גדול להם, וכ\"ש אם יצטרך לאחד משאר העם."
          },
          {
            "hint": "",
            "question": "33. מציל נפשות עד אמת, ויפיח כזבים מרמה?",
            "answer": "כתב המאירי, המעיד על דברי אמת הוא מציל בני אדם, שאם יזכה את הנתבע הנה יצילהו, ואם יחייבהו הנה מציל את עשוקיו ושאר בני אדם ממנו, וההפך במדבר כזבים."
          },
          {
            "hint": "",
            "question": "34. ביראת ה' מבטח עוז, ולבניו יהיה מחסה?",
            "answer": "כתב שם, ביראת ה' יהיה לאדם ביטחון חזק, עד שאף לבניו יהיה אותו מבצר עוז למחסה, וכן תהיה למקור חיים לסור ממוקשי מוות, והחיים כולל גם ריבוי מיני התענוגים והשמחות, והמוות כולל המיתה, וכל שאר ריבוי הצרות, והגר\"א כתב יש שני מיני ביטחון, אחד שהקב\"ה מבטיחו לתת לו הון רב ועושר, כמו שהבטיח לאברהם אבינו שיעשירו, וזה נקרא ביטחון, וחלק שני, שהקב\"ה אינו מבטיחו, אך האדם בעצמו שם מבטחו בהשם, וזה נקרא חיסיון, כדאיתא בדברים ל\"ב- צור חסיו בו, שהצור הוא למחסה לאדם מזרם וממטר, וכאן מחמת יראת ה' מקבל מהקב\"ה הבטחה למבטח עוז וחזק, שיגן עליו ועל בניו."
          },
          {
            "hint": "",
            "question": "35. יראת ה' מקור חיים, לסור ממוקשי מוות?",
            "answer": "כתב הגר\"א, עכשיו קאי על התורה, ולעיל אמר על המצוות, והם שתי יראות, המצוות הם בגוף והתורה היא בנפש, לכן במצוות אמר שיהיה מבטח ומחסה, ועל התורה שהיא בנפש, אמר שהיא מקור חיים, המצוות מגני ולא מצלי, לכן אמר מבטח ומחסה והתורה שהיא מקור חיים וגם מצלת אותו לסור ממוקשי מוות."
          },
          {
            "hint": "",
            "question": "36. ברוב עם הדרת מלך, ובאפס לאום מחתת רזון?",
            "answer": "כתב רש\"י, כשהציבור זכאים הדרת הקב\"ה היא, ובאפס לאום- כשאינם דבקים בו, מחתת רזון שנותן מכבודו לאחרים, והמלבי\"ם כתב, הקיבוץ שיש להם מלך נקרא עם, וזה ההבדל בין גוי ובין עם, והקיבוץ שיש להם דת מיוחד נקרא לאום, ורוזנים הם שרי העצה, ויש הבדל בין רוזן ליועץ, שהיועצים הם בענייני המדינה ועצתם גלויה, והרוזנים הם בעניינים נסתרים ותחת פקודתם הוא גם כן ענייני הדת וחוקיה, והדרת מלך הוא על ידי רוב עם, שיש הבדל בין הוד והדר, שההדר הוא החיצוני בכל דבר כפי ענייניו, וכפי רוב העם יגדל הדרת המלך, אבל הרוזן הממונה על חוקי הדת גם כשיש עם, אם אפס לאום שאין בעלי דעת, מחיתה, כי לא יפעל מאומה."
          },
          {
            "hint": "",
            "question": "37. כיצד לומד הגר\"א את הפסוק?",
            "answer": "בישראל יש שני מושלים, והם נקראים שרים ומלכים, מלכים הם תלמידי חכמים, כדאיתא בגיטין דף ס\"ב מאן מלכי, רבנן, ושרים הם בעלי עבודה ותפילה, כמו רבי חנינא בן דוסא וחבריו, ודרך בני המדינה, בבואם לבקש דבר מהמלך, בוחרים להם חכם אחד שילך לפניהם אל המלך לבקש עליהם ולהשתדל בעבורם, וכשהמלך שואל אותו עליהם, איה הם בעצמם, אז משיב למלך, הנה גם הם אחרי יבואו, וכאשר לא יבואו אחריו והוא נשאר לבדו, אז כועס המלך עליו גם כן, וזה שאמרו בברכות דף ו', בשעה שבא הקב\"ה לבית הכנסת ולא מצא שם עשרה, הוא כועס גם על אלו שבאו, שנאמר בישעיה נ,ב, מדוע באתי ואין איש, ואיש הוא לשון שר, ואם יש עשרה אותו שבא ראשון לכולם נקרא שר, כי הוא נוטל שכר כנגד כולם."
          },
          {
            "hint": "",
            "question": "38. מה ההבדל בין פודה לבין מציל?",
            "answer": "כתב שם, פודה הוא שיפדה אותו מצרותיו ברצון הצורר אותו, ומציל הוא שמצילו מיד שונאו ביד חזקה ובזרוע נטויה, ופודה הוא מחמת התפילה, ומציל הוא מחמת התורה, וכאשר אין עשרה בבית הכנסת הוא מחיתה היינו שבר גם לזה שבא ראשון, אבל אם אין תלמידים לרוב, בזה אין מחיתה לרוב מחמתם, אלא כשיש לו הרבה תלמידים זהו כבודו והדר גאונו, וכשאין לו תלמידים אז נעדר כבודו, אבל אין מחיתה."
          },
          {
            "hint": "",
            "question": "39. ארך אפיים רב תבונה, וקצר רוח מרים איוולת?",
            "answer": "מי שאינו ממהר לכעוס הוא רב תבונה, אבל קצר רוח הממהר לכעוס הוא מרים את האיוולת על התבונה, כי על ידי הכעס החכמה מסתלקת, ובוחר הוא אם כן באיוולת יותר מן החכמה, ובעת כעסו יגלו שפתיו אל כל העולה על רוחו, מגודל לבבו גאווה ובוז, ואם היה סותם פיו מהודיע גאוותו וזדון לבו, היה משפיל הטבעים הרעים והמחשבות השנואות."
          },
          {
            "hint": "",
            "question": "40. חיי בשרים לב מרפא, ורקב עצמות קנאה?",
            "answer": "כתב רש\"י, לב בשר שהוא רופא את הרע ועובר על מידותיו, הוא חיי בריותיו של הקב\"ה שהן בשר ודם, ורקב עצמות, אדם שהוא בעל חמה ריקבון עצמות הוא לכל, והיינו שבח הסבלנות הוא גדול שמרפא לגופו ולנפשו מן הכעס והיגון, וההפך בבעל חמה לא רק הבשר ירזה אלא גם העצמות ירקבו."
          },
          {
            "hint": "",
            "question": "41. עושק דל חרף עושהו, ומכבדו חונן אביון?",
            "answer": "כתב הרלב\"ג, מי שהוא עושק דל הוא כאילו חרף לשי\"ת, כי חושב שאין מי שמשגיח ושומר על החלש, ועל זה הוא נשען כשעושקהו, ולא נותן אל לבו כי השי\"ת יוכל להצילו מידו, ומי שחונן אביון, מכבד לשי\"ת כי הוא אינו מקווה לגמול בזה המתנה, כי אם מהשי\"ת."
          },
          {
            "hint": "",
            "question": "42. יחזק במעוזי יעשה שלום לי שלום יעשה לי ישעיה כ\"ז, ה'?",
            "answer": "כתב הגר\"א, איתא בזוהר החדש על פסוק זה, כשאין מחזיקים ידי עני ועושקים את חוקם הצריך ליתן להם, אז העני צועק להקב\"ה על גריעתו ופחיתתו מכל שאר בני האדם, ומדבר כנגד השי\"ת, ובאמת הכל צדק ויושר ולא עוולתה בו, ולכן מעניש השי\"ת את העני על דבריו נגדו, וזה מה שאומר ישעיה הנביא, כשאתם מחזיקים במעוזי, שהוא העני, שאני צריך להיות לו לעזר ולמעוז, אתם עושים שלום לי, שאין העני מדבר נגדי, ואחר כך שלום יעשה לי, שאיני מענישו."
          },
          {
            "hint": "",
            "question": "43. ברעתו ידחה רשע, וחוסה במותו צדיק?",
            "answer": "הרשע אפילו בעת צרתו כשמגיע עד שערי מוות, הוא נדחה, כמו שנאמר באחז בעת הצר לו ויוסף למעול בה'- דברי הימים כ\"א, כ\"ב, והצדיק גם בשעת מיתתו בוטח בה', שימלטהו כמו ושאמר חזקיהו לישעיהו, אפילו חרב מונחת על צווארו של אדם על ימנע עצמו מן הרחמים."
          },
          {
            "hint": "",
            "question": "44. בלב נבון תנוח חכמה ובקרב כסילים תיודע?",
            "answer": "כתב המאירי: החכמה תנוח ותתיישב בלב נבון, כיין על שמריו וכשמן על פני המים, כלומר בלא שום בלבול ובלא שום מבוכה, ובקרב כסילים, תישבר ותבלבל בספקות ומבוכות, וזו הערה למניעת התחכמות יתירה וחקירה בדברים שאין השכל משיג, והמלבי\"ם כתב יש הבדל בין החכם ובין הנבון, החכם קיבל חוקי החכמה מרבותיו ואינו מבין טעמם, וכאשר תבוא חכמה בלבו ישמור חוקיה, הנה בבוא ציורי התאווה והכסילות המתנגדים לחוקי החכמה, תעמוד בלבו שהוא הכוח המושל בגוף, מלחמה כבדה, והחכמה אשר בלבו יש לה מלחמה פנימית עם ציורי הלב הרעים ואין לה מנוחה, אבל הנבון זה המבין דבר מתוך דבר, והוא מבין חוקי החכמה בתבונתו, ומבין במה להכניע יצרי הלב החולקים עליה, ויהיה לחכמה מנוחה מאויביה, אבל הכסילים שבם תגבר התאווה והיצר, ויגרשו החכמה מן הלב, לא תמצא בלבם."
          },
          {
            "hint": "",
            "question": "45. צדקה תרומם גוי, וחסד לאומים חטאת?",
            "answer": "חסד שעושים ישראל מרוממים אותם שעושים לשם שמים, וחסד לאומים חטאת, שעושים חסד כדי שיימשך מלכותם, כמו שמצינו בנבוכדנצר- דניאל ד', כ\"ד, או כדי להתייהר ועוד שעושים לחרף אותנו, וי\"מ הצדקה שעושים ישראל, מרוממת אותם והיא כבוד לעושיהם, כי עושים אותה מנכסיהם ומיגיעת כפיהם, לא כן החסד שעושים הלאומים העוסקים במלחמות ובכיבושים, שגוזלים מזה ונותנים לזה, הצדקה שעושים חטאת."
          },
          {
            "hint": "",
            "question": "46. רצון מלך לעבד משכיל ועברתו תהיה מביש?",
            "answer": "כאן מייעץ שלמה למלכים שלא יבחרו יועצים אלא מי שיש בהם שני הדברים האלה, האחד שיהיה משכיל ונבון שיוכל המלך לסמוך על עצתו, והשני שיהיה נח וערב בדיבורו ובלשונו, שינעמו דבריו לאזן השומע וכ\"ש למלך עצמו, ואם יש בו שני דברים אלה יצליח, והיפוכו העבד המביש שעל ידי עצתו יבוא לידי בושה."
          }
        ]
      },
      "טו": {
        "": [
          {
            "hint": "",
            "question": "1. מענה רך ישיב חמה, ודבר עצב יעלה אף?",
            "answer": "כתב הרלב\"ג, במענה רך ישיב האדם הכעס והחמה אשר יכעס עליו זולתו, ואם יענה דבר עצב וכעס יגביר אף הכועס עליו, ויהיה סיבה שיעשה לו רעה, וי\"מ כל מי שמדבק בלשון רכה, ישיב חימה, וההיפך במענה רוגז וזעף ודבר עצב, והוא המדבר בלשון רוגז וזעף בהתווכחו על חברו, עלה אף הרי מענה רך מבטל החימה ומענה רוגז מוליד החימה שלא הייתה מקודם, על כן טוב לו לאדם להרגיל את עצמו במענה רך."
          },
          {
            "hint": "",
            "question": "2. מה בין אף לחימה?",
            "answer": "הגר\"א כתב שהאף הוא במחשבה ובדיבור, והוא תחילת הכעס, וחימה במעשה, והוא סוף הכעס, שלאחר הכעס בלב בא החימה במעשה, והמלבי\"ם כתב שהחימה הוא הכעס השמור בלב בחמימות ואש בוער, והאף הוא הקצף החיצוני והוא זה המתגלה, ובכל זאת החימה גדולה מן האף, שהאף בלא חימה פנימית אינו באכזריות כל כך, כמו אב המכה את בנו מפני כעסו עליו, ובלבו הוא אוהבו, מענה רך ישיב גם החימה הפנימית וישיב האויב לאוהב."
          },
          {
            "hint": "",
            "question": "3. לשון חכמים תיטיב דעת, ופי כסילים יביע איוולת?",
            "answer": "כתב שם, דעת נופל על דברים המושגים בחושים או שהתבררו ידיעה ברורה כאילו הושגו בחוש, והחכמה היא מקובלת ואין עליה מופתים ברורים והחושים לא ישיגוה, ובכל זאת, לשון חכמים תיטיב דעת, אם ידברו בדיבור תבוניי תתברר אצלם במופתי התבונה ותשוב אצלם במדרגת הדעת, והכסיל הגם שקיבל עליו חוקי החכמה, תגבר עליו התאווה ועל ידי כך יטיל ספיקות בחוקי החכמה שזה נקרא איוולת, וכן יביעו איוולתם בפיהם."
          },
          {
            "hint": "",
            "question": "4. כיצד יש לבאר הפסוק על הנכנס אצל החולה?",
            "answer": "החכם הנכנס אצל החולה יודע הוא לדבר דברי עידוד ותקווה, לא כן הכסיל שמדבר דברים לא ראויים, כגון איש פלוני מת ממחלה זו וכיוצא בזה, שעלולה דעתו של החולה ליטרף, וכן בניחום אבלים יש להיזהר בדיבור."
          },
          {
            "hint": "",
            "question": "5. בכל מקום עיני ה', צופות רעים וטובים?",
            "answer": "כתב המלבי\"ם, הגם שדעת רבים שההשגחה נמשכת אחרי השכל ואחרי המעשים טובים, והגם שמצאנו שה' יסתיר פניו מן הרע והבט אל עמל לא יוכל, בכל זאת דע כי עיני ה' הם בכל מקום, רצה לומר, שכל הטבע והמערכה היא מלאה עיניים שהם שלוחי ההשגחה המביטים וצופים על כל דבר הנעשה, ואין חשך ואין צלמות להיסתר שם פועלי אוון, כי העיניים עומדות סביבם בכל מקום, והכל מוכן לחשבון."
          },
          {
            "hint": "",
            "question": "6. מדוע הקדים רעים לטובים?",
            "answer": "ללמדנו שלא נתמה על החפץ בראותנו רשעים מצליחים, כי צופה ה' בכל מקום על הרעים והטובים, ורואה שעתידים לצאת מהם זרע טוב."
          },
          {
            "hint": "",
            "question": "7. מרפא לשון עץ חיים, וסלף בה שבר ברוח?",
            "answer": "כתב ר' יונה, רפואת הלשון נכבדת מאוד, כי יתר הרפואות והסמים פעם יועילו ופעם לא יצילו, אבל רפואת הלשון לא ייתכן לה מבלתי תועלת, כעץ החיים אשר רפואת פריו לא תשוב ריקם, כי כאשר יוכיח החכם מי שהוא ראוי לקבל תוכחת, אי אפשר שלא יבואו דברי תוכחותיו בלב הנוכח בהתמדת התוכחת לתקן דרכיו בכל או במקצת, לכן לא יתייאש המוכיח ולא ילא הנוכח ולא תמלא אוזנו משמוע, וכל זה לחפצים לשמוע ולקבל תוכחת כמרפא עץ החיים, ולא לאווילים וללצים שישנאו התוכחה, וסלף בה שבר ברוח, החולי המגיע מן הלשון קשה מחולי הגוף, כי היא שוברת את הרוח, ונאמר רוח איש יכלכל מחלהו ורוח נכאה מי ישאנה לקמן פרק י\"ח, וחולי המגיע מן הלשון הוא הביזיון והלעג וחלישות הדעת מהלבנת פנים, וכתב הגר\"א, מי שחטא בלשון הרע רפואתו שידבר תמיד בתורה."
          },
          {
            "hint": "",
            "question": "8. אוויל ינאף מוסר אביו, ושומר תוכחת יערים?",
            "answer": "כתב המלבי\"ם, המוסר בנוי על היראה, שמוסר כוחות נפשו על ידי שיזכיר העונשים המגיעים לנוטה מדרך החכמה, וצריך לזה הדעת, שיש משגיח שנותן שכר ועונש ושיירא מפניו, ובזה ייקח מוסר והנה הכסיל יודע חוקי החכמה רק שתאוותו גוברת עליו, והוא הגם שלא יקבל מוסר, בכל זאת לא ינאץ אותו בלבו, כי לולא התאווה והיצר היה מקבל מוסר והיה הולך בדרכי החכמה, אבל האוויל שמסופק בכל דבר והוא אינו אוהב דעת, הוא ינאץ המוסר בלבו ואפילו של אביו, כי אינו מאמין כלל בעונשי ה' והשגחתו."
          },
          {
            "hint": "",
            "question": "9. בית צדיק חוסן רב, ובתבואת רשע נעכרת?",
            "answer": "כתב שם, חוסן הוא דבר חזק ומתקיים, ובית צדיקים יעמוד, כי בנוי חזק על מכונות הצדק. וזה דבר הקיים וחזק, ואם יובא אל הבית תבואת רשע, שישתתף עם הרשע אשר יביא לשם תבואתו שהיא מגזל וחמס, נעכר הבית, ויאבד הכל בעניין הרע, על ידי התחברו אל הרשע, ובנמשל הבונה בית נפשו על מכונות הצדק, וזהו חוסן רב וכל מידות הנפש, ואם יובא לשם ציורי התאוות ועשות עוול, יעכר ביתו הנפשי."
          },
          {
            "hint": "",
            "question": "10. כיצד קשור הפסוק למלכות בית דוד?",
            "answer": "כתב הגר\"א, מלכי בית דוד היו צדיקים ועמד ביתם זמן רב, והכל בזכות דוד, וכאשר נתערב ביניהם תבואת רשע, והיא עתליה המרשעת, נעכר כל הבית, כי הרגה כל מלכי בית דוד, מלבד אחד שהמשיך למלכות בית דוד."
          },
          {
            "hint": "",
            "question": "11. שפתי חכמים יזרו דעת, ולב כסילים לא כן?",
            "answer": "כתב במצודת דוד, לב חכמים מפזרים את הדעת ללמד לכל, ולב כסילים לא יחפצו ללמוד כאשר החכמים חפצים ללמד, והגר\"א כתב, שהחכמים יודעים לבטא הדברים בחן ומעטרים אותם ומיישרים אותם שיהיו ערבים ומתוקים לשומעם, ולב כסילים חסר להם הבסיס והכן לדבר חכמה ודעת."
          },
          {
            "hint": "",
            "question": "12. מה ההבדל בין חכם אמיתי לחכם מדומה?",
            "answer": "שהחכם האמיתי אם מתעורר ספק, בודק ובוחן דעות שונות, וזורה ובורר בשכלו ופוסק, ואילו לב כסילים קופצים ופוסקים הן או לאו בלי יישוב הדעת."
          },
          {
            "hint": "",
            "question": "13. זבח רשעים תועבת ה', ותפילת ישרים רצונו?",
            "answer": "עיקר הזבח הוא הכוונה שמראה שמתחרט על חטאיו, או שעם הזבח יתוודה ויתפלל לה' בשפיכת נפשו עם שפיכת דם הזבח אבל הרשע הבלתי עוזב רשעו וחושב שדי לו בהבאת הזבח עצמו להתרצות, זה תועבת ה', והישרים אינם צריכים הזבח רק התפילה בלא זבח מקובלת, שעושים רצונו."
          },
          {
            "hint": "",
            "question": "14. תועבת ה' דרך רשע, ומרדף צדקה יאהב?",
            "answer": "כתב המלבי\"ם, כמו שבמעשה הטוב העיקר הוא הכוונה לא המעשה עצמו הסותר את כוונתו, כן הרשע, מלבד שה' שונא את הרשע שהיא הפעולה הרעה גם הדרך של הרשע שבה ילך להתקרב אל הרשע זה תועבה אצלו, כי הרהורי עבירה קשים מן העבירה, ומרדף צדקה הגם שלא השיג את הצדק רק רודף להשיגה מרוב חשקתו אליה וכוונת לבו, אותו יאהב ה', ובמצודת דוד כתב, שההולך לעשות רשע ועם שלא עשאה, תועבת ה', והרודף צדקה אף שנאנס ולא עשאה מכל מקום יאהב ה'."
          },
          {
            "hint": "",
            "question": "15. מוסר רע לעוזב ארח, שונא תוכחות ימות?",
            "answer": "כתב שם, יש מוסר טוב ומוסר רע, מוסר הטוב מפחידו בעונש העתיד לבוא על הרשעים ובזה מוסר כוחות נפשו בל יצאו מן הדרך הטוב מפחדו על העתיד, והמוסר הרע, שמביא עליו ייסורים קשים ומרים, וזה יעשה ה' לעוזב ארח, מי שכבר הלך באורח החכמה ועוזב ושנה ופירש, מייסרו בייסורים קשים, ועליו לפשפש במעשיו ולהתבונן כיצד שילם לו ה' על מעשיו הרעים, ואם ישוב ורפא לו, ואם שונא תוכחת ימות בייסורים."
          },
          {
            "hint": "",
            "question": "16. שאול ואבדון נגד ה', אף כי לבות בני אדם?",
            "answer": "כתב הגר\"א, בא להזהיר האדם, שלא יאמר שה' יתברך הוא טהור עיניים מראות ברע, ובל יראה ברעתי, שאינו משגיח במקום טמא ומגואל, אינו כן, אלא כנגד ה' תמיד, ובשאול יש שישה מדורי גיהינום הנקראים כולם שאול, ואבדון הוא השביעית."
          },
          {
            "hint": "",
            "question": "17. לא יאהב לץ הוכח לו, אל חכמים לא ילך?",
            "answer": "אין הלץ סובל שיוכיחהו, ולא רק לשמוע אינו אוהב, אלא גם לשהות במחיצת חכמים אינו רוצה, ודומה לחולה שאינו מרגיש בחוליו, ויכבד חוליו עד שלא יוכל להירפא."
          },
          {
            "hint": "",
            "question": "18. לב שמח ייטיב פנים, ובעצבת לב רוח נכאה?",
            "answer": "כתב רש\"י, אם תשמח לבו של הקב\"ה בלכתך בדרכיו, ייטיב לך פניו לעשות כל רצונך, ואם תעצבהו, יראה לך רוח נכאה, והמאירי כתב, האדם צריך להיות שמח בחלקו ולא ירוץ נבהל להון, ויספיק לו לחם חוקו וייטיב פני האדם ויצהיבם, ועיצבון הלב תשים הנפש נכאה וכש\"כ שהפנים רעים ודואגים, ר' יונה כתב שעיקר הנאת הגוף וצערו תלויים בלב, כי משמחת הלב יגיע עיקר תענוג הגוף, ובעצבת לבו ויגונו יגיע שבר רוח."
          },
          {
            "hint": "",
            "question": "19. לב נבון יבקש דעת, ופי כסילים ירעה איוולת?",
            "answer": "הנבון יבקש דעת, ובהשגת הדעת יצהילו פניו, כדאיתא בקוהלת ח'- חכמת אדם תאיר פניו, ופי כסילים כיוון שאין לו תורה שתצהיל פניו הוא פונה לדברי איוולת, ועוד שהנבון אינו מסתפק במה ששומע מדברי החכם, אלא מבקש את הרעיון שטמון בדבריו, אבל פי כסילים מסתפק בשטחיות הדברים וזו- איוולת בלא התבוננות, וגם כוונת הנגלה לא תעלה בידו."
          },
          {
            "hint": "",
            "question": "20. כל ימי עני רעים, וטוב לב משתה תמיד?",
            "answer": "כתב הגר\"א, העני הוא מי שנפשו רחבה, שאינו מסתפק בכל אשר לו, וכל חללי דעלמא לא יספיקנו בדעתו, ולכן כל ימיו רעים, כי אינו באפשרי שישיג כל חפצו וימלא דעתו, וטוב לב שמסתפק במה שיש לו, לבו שמח תמיד כמו איש אשר משתה בביתו, שלבו שמח בעת שהוא שתוי יין, והטוב לב תמיד שמח כמו השתוי בעת המשתה."
          },
          {
            "hint": "",
            "question": "21. טוב מעט ביראת ה' מאוצר רב מהומה?",
            "answer": "כתב הגר\"א, המעט שיאסוף האדם ביראת ה' הוא טוב יותר ממה שיאצור רב ומהומה בו, מלא מרמות וגזלות, והעניין הוא להורות בדרכי לימוד התורה, כי לפעמים ילמד אדם הרבה מאוד, אבל מלא פניות לכבוד וגאווה ומרמות וקנטור ודומיהן, ובתוך הרוב שלומד מעט מזה למד ביראת ה' אותו מעט הוא יותר טוב מכל האוצר שקבץ ולמד ומהומה בו."
          },
          {
            "hint": "",
            "question": "22. טוב ארוחת ירק ואהבה שם, משור אבוס ושנאה בו?",
            "answer": "כתב ר' יונה, הביא משל מטבעי בני אדם, כי ייטיב להם המעט בחברה שתנעם להם מן המשמנים עם חברת שונאי נפשם, ומן המשל עליך ללמוד, כי על אחת כמה וכמה שתתפייס דעתך במעט באהבת השם יתברך ויתעלה ויראתו, כי הלא אהבתו טוב לך מחברת כל האוהבים, ואל תתאוו לשלוות הרשעים כי רבה משטמה ושנאת השם אותם."
          },
          {
            "hint": "",
            "question": "23. כיצד נדרש הפסוק בתנחומא?",
            "answer": "טוב להאכיל לעני ארוחת ירק באהבה ובסבר פנים יפות, ממי שיאכילהו שור אבוס בפנים זועפות, ויכלימהו בדבריו וגערותיו."
          },
          {
            "hint": "",
            "question": "24. מה המעשה בשלמה המלך?",
            "answer": "בשעה שירד שלמה ממלכותו, היה מחזר על הפתחים, והיה אומר, אני קוהלת הייתי מלך על ישראל בירושלים, פגעו בו שני בני אדם שהיו מכירים בו, אחד מהם נשתטח לפניו ואמר לו, אדוני המלך, אם רצונך אכול עמי היום, הלך עמו והעלהו בעלייתו, והביא לו שור אבוס ועשה לו כמה מטעמים והביא לפניו, והזכיר לו ענייני מלכותו, אמר לו, זכור כשהיית מלך עשית כך וכך, וביום פלוני, כיוון שהזכיר לו מלכותו געה בבכייה ולא אכל מכל אותה סעודה, ולא זז מלבכות עד שעמד מאותה סעודה שבע בבכייה, פגע בו השני, ונשתטח לפניו, ואמר לו, אדוני המלך, רצונך שתאכל עמי, אמר לו, שמא רצונך לעשות לי כדרך שעשה לי חברך אתמול, אמר לו, איש עני אני, ואם רצונך תאכל עמי במעט ירק שיש עמי, הלך לביתו, כיוון שהגיע לשם, רחץ לו ידיו ורגליו והביא לפניו מעט ירק, התחיל מנחמו ואמר לו, אדוני המלך, שבועה נשבע הקב\"ה לדוד אביך שאין המלוכה פוסקת מזרעו לעולם, שנאמר נשבע ה' לדוד אמת לא ישוב ממנה- תהילים קל\"ה, אבל מידת הקב\"ה כך, מוכיח את האדם וחוזר ומתרצה שנאמר כי את אשר יאהב ה' יוכיח וכאב את בן ירצה, ועתיד הקב\"ה להחזירך למלכותך, כיוון ששמע שלמה המלך כך, נתקררה דעתו ושמח מאותה סעודה של ירק, ועמד משם שבע ושמח וטוב לב, כיוון שחזר למלכותו כתב בחכמתו טוב ארוחת ירק שהאכילני אותו עני, מאבוס שהאכילני העשיר."
          },
          {
            "hint": "",
            "question": "25. איש חמה יגרה מדון, וארך אפיים ישקיט ריב?",
            "answer": "כתב רש\"י, אדם שאין מעצור לרוחו להאריך חמתו, יגרה מדון, ומי שהוא ארך אפיים שאינו ממהר להינקם ולריב, ישקיט ריב, שיהיה כלה ושקט מאליו, והמלבי\"ם כתב, יש הבדל בין ריב ובין מדון, המדון הוא שמתדיינים על איזה דבר והוא סיבת הריב, וריב כולל כל מריבה שתהיה, ואמר מי שטבעו לטעון טענות ולמצוא דיני דינים הוא מחרחר ריב."
          },
          {
            "hint": "",
            "question": "26. מה בין איש חמה לבין איש אף?",
            "answer": "כתב שם, החמה תבער את הכעס הפנימי, והאף הוא הכעס החיצוני, ואיש אף יגרה מדון, היינו ימצא עלילה לבקש דין, ובעל חמה שחמתו בוערת בקרבו ביתר שאת הוא רב פשע, וירע לחברו בלא דין ומדון, רק ברצח וחמס, ולפעמים איש חמה יגרה מדון בדרך משפט, ואם הצד השני הוא ארך אפיים, וישיב לו מענה כך אז ישקיט הריב כי יפייס אותו בדברים רכים."
          },
          {
            "hint": "",
            "question": "27. דרך עצל כמשוכת חדק, ואורח ישרים סלולה?",
            "answer": "כתב במצודת דוד, במקום אשר ידרוך העצל ידמה לו כאילו גדר של קוצים לפניו ומעכבו ללכת בו, כי לגודל העצלות ימצא מניעות לכל מעשיו, אבל אורח ישרים הוא להם דרך סלולה וכבושה, כי ימצא צדדים לבטל כל המניעות, ועל האדם ללמוד להיות זריז בענייניו ולהרחיק את מידת העצלות."
          },
          {
            "hint": "",
            "question": "28. בן חכם ישמח אב, וכסיל אדם בוזה אמו?",
            "answer": "כתב ר' יונה, הכסיל בוזה כל מי שלא יירא אותו גם אם נתחייב במוראו וכבודו, על כן הוא בוזה את אמו, שאין שבטה ואימתה עליו כאימת האב, והמלבי\"ם כתב, שהבן החכם שנוחל חוקי החכמה והולך בם, ישתדל לשמח את יולדיו."
          },
          {
            "hint": "",
            "question": "29. איוולת שמחה לחסר לב, ואיש תבונה יישר לכת?",
            "answer": "כתב ר' יונה, מי שאין לו לב, השמחה לו היא איוולת, לפי שהשמחה תתעורר מן הלב ומי ששמחתו באיוולת נקרא חסר לב, ולא מצא הפך גמור למידת חסר לב, כי לא כל הנבונים שמחים במצוות, עד הגיעם ממידה למידה למעלות הצדיקים, על כן אמר איש תבונות יישר לכת, יישר יום יום אל מידותיו, כי יצר לב האדם רע, וצריך לתקנו וליישרו ולשום פני תאוותיו וחפציו אל הנכון, והנה יישור המהלך וההנהגה בתיקון המידות היא הגדר הגדול להזהיר מן האיוולת והחטא, והסולם הגבוה לעלות ולהגיע אל השי\"ת, ואל אהבתו ורצונו."
          },
          {
            "hint": "",
            "question": "30. הפר מחשבות באין סוד, וברוב יועצים תקום?",
            "answer": "כתב הגר\"א, מחמת שלא נטל סוד, הוא העצה, מחכמי היועצים, לכן מופר מחשבותיו, ואמר סוד ולא עצה, להורות גם שאם מגלה סודו לכל אדם יופר מחשבותיו, ואם יתייעץ ברוב יועצים מחשבתו תקום, ומוטב להיות מתון ולא למהר להוציא המחשבה אל הפועל, מוטב שתתחרט על כך שהיית מתון, מאשר תתחרט על שהיית בהול."
          },
          {
            "hint": "",
            "question": "31. מה בין עצה מחשבה ותחבולה?",
            "answer": "כתב המלבי\"ם, כל צדדי האפשר שיעלו על לב איש במחשבתו נקראות מחשבות, ואם מתייעץ ובוחר עצה אחת מה שיעשה, זה נקרא עצה, ואם מתייעץ קישור עצות רבות זה אחר זה, שאם לא ישיג מבוקשו על ידי עצה האחת יעשה השנייה זה נקרא תחבולה, והמחשבות שיעלו בלבו צריך לשמרם בסוד, כי אם יגלה אותם יופרו על ידי אויבים או דורשי רעתו, ולא תצליח העצה שתעלה בידו מן המחשבות ההם, ואז צריך לעצות רבות שבאם תופר האחת יעשה האחרת."
          },
          {
            "hint": "",
            "question": "32. שמחה לאיש במענה פיו, ודבר בעתו מה טוב?",
            "answer": "כתב המאירי, שמחה לאיש במענה רך ודיבור ערב ומתוק לבריות, וישיג אף אהבת הבריות, ודבר בעתו מה טוב, כי לפעמים צריך שיכריח עצמו אף בחוץ מטבעו לשנות בתכונת הדיבור, פעם דרך כעס, פעם דרך פיתוי, ופעם דרך שמחה ולשון הבאי, היינו מילי דבדיחותא, כמו שאמרו חז\"ל לעניין כעס במסכת שבת דף ק\"ה, למירמי אימתא אאינשי ביתיה הוא דעבד, ודרך פיתוי ושפתי חלקות, מותר לשנות בדברי שלום, ודברי הבאי, כד הוו חלשי רבנן מגירסא הוו אמרי מילי דבדיחותא."
          },
          {
            "hint": "",
            "question": "33. לאדם מערכי לב ומה' מענה לשון?",
            "answer": "אם מדבר האדם דברים נכוחים ומתוקנים ומסדר אותם בחכמת השכל, הוא שמח על זה, לפי שלא הוציא הדברים מפיו רק לאחר שסדרם בלבו, וידע כי סידור הדברים במחשבה ביד האדם הוא לא כן הדיבור, אם הוציא הדיבור בשפתיו באופן נכון בוודאי היה לו סיוע אלוקי וזו שמחתו."
          },
          {
            "hint": "",
            "question": "34. אורח חיים למעלה למשכיל, למען סור משאול מטה?",
            "answer": "כתב המלבי\"ם, המשכיל יציין לעצמו שדרך החיים הוא למעלה ודרך המוות הוא למטה, והגם שקשה לעלות למעלה וקל לרדת למטה, באשר כוח הכובד הטבוע בגופות יסייעו ויורידוהו מטה, אבל העליה למעלה הוא נגד כוח הכובד, בכל זאת כשיודע שאם ירד למטה לשאול ירד, בודאי יתאמץ בכל כוחו לעלות ולא לרדת, ויתאמץ לעלות על סולם השכל כדי שיסור מרדת לדרך הגוף ותאוותיו. ששורשם הוא השאול והאבדון לנצח."
          },
          {
            "hint": "",
            "question": "35. מדוע נקרא האדם- הולך?",
            "answer": "כתב הגר\"א, שצריך לילך תמיד מדרגה לדרגה ע\"י המצוות שעושה, ואם לא יעלה ירד מטה מטה ח\"ו, כי בלתי אפשר שיעמוד בדרגה אחת, ותלמידי חכמים אין להם מנוחה בעולם הזה, והמשל לזה מאור הלבנה, או שמוסיפה והולכת או שפוחתת והולכת ואין לה דרך אמצעית."
          },
          {
            "hint": "",
            "question": "36. בית גאים יסח ה', ויצב גבול אלמנה?",
            "answer": "כתב האבן יחייא, ראוי לאדם לבקש לידבק למעלה למשכיל, הנה לא יושג זה בהתגאות לבו, ובבזותו השפלים, כי אדרבא המשפיל עצמו כאלמנה שהיא שפלה ומדוכה למקרה הרע אשר קרה לה, מהיעדר אדוניה הפורש כנפיו עליה, הוא יזכה לעלות לידבק למעלה למשכיל, והמעלה עצמו בגאותו, יושפל עד שאול תחתית. ור' יונה כתב, הקובעים בלבם דירתם בעולם הזה, וכל עיקר מחשבתם על ישובו, ולא יחשבו על תמורתו, ועל כן יתגאה לבם בהצלחתם והתיישבם בבתי שלוותם, אחר שלא יעלו על להם תמיד עניין התמורה והחילוף."
          },
          {
            "hint": "",
            "question": "37. תועבת ה' מחשבות רע, וטהורים אמרי נועם?",
            "answer": "כתב המלבי\"ם, יתעב ה' מי שבפיו ידבר נועם ואמרות טהורות, ובקרבו ישים ארבו ומחשבותיו רעים, וי\"מ מתעב ה' מחשבות איש רע, ומסופר על רבי יעקב עמדין זצ\"ל שבאו אליו ראשי הקהל וביקשו לתקן עצה לברך ברכת כהנים בכל יום כמנהג ירושלים, בתחילה מצא הדבר חן בעיני הרב, אבל כששמע שהוגה הרעיון היה אחד מכת שבתאי צבי ביטל הדבר, למרות שהמחשבה עצמה טובה אבל כיוון שהמציע איש רע לא תצמח ברכה ממנה."
          },
          {
            "hint": "",
            "question": "38. עוכר ביתו בוצע בצע, ושונא מתנות יחיה?",
            "answer": "כתב המלבי\"ם, מי שמרוויח ממון שלא ביושר, בל תחשוב כי ירבה בבצע הלז כבוד ביתו, בהפך, בזה עוכר ביתו, ומי ששונא מתנות ולא ייהנה משל אחרים רק מה שמרוויח ביגיע כפיו, בל תאמר שימות ברעב או יחלה מרוב עבודה, בהפך, על ידי זה יחיה, כי הכל תלוי בהשגחת ה'."
          },
          {
            "hint": "",
            "question": "39. לב צדיק יהגה לענות, ופי רשעים יביע רעות?",
            "answer": "כתב שם, מחקי הצדק שלא ישלח פיו לדבר עד שישקול הדבר בשכלו, ולא לבד מה שמדבר כי גם מה שצריך לענות ולהשיב תשובה, לב צדיק יהגה ויחשוב מה לענות, או שלא לענות כלל, ומצווה שלא לומר דבר שלא נשמע, שהרשעים אינם מדקדקים בלשונם שלא להוציא דבר שקר, ומלבד מה שאינם מכניעים את לבם."
          },
          {
            "hint": "",
            "question": "40. כיצד מפרשים הפסוק על בשורות רעות?",
            "answer": "כששואלים את הצדיק על עניין שיש בו בשורה רעה, מתחכם כיצד לענות, שלא לגרום צער לחברו או פחד פתאום, ופי רשעים אינו חושש להגיד מיד הבשורה רעה."
          },
          {
            "hint": "",
            "question": "41. רחוק ה' מרשעים, ותפילת צדיקים ישמע?",
            "answer": "כתב שם, ההשגחה נמשכת אחרי מעשי האדם, והמתרחק מן ה' הוא רחוק ממנו, והמתקרב אליו הוא קרוב לו, עד שה' קרוב לצדיקים ושומע תפילתם, והגר\"א כתב, כי באדם יש שני דברים- עין רואה ואוזן שומעת, וראייה הוא מרחוק, ושמיעה הוא מקרוב, ורחוק ה' מרשעים, שאף השגחתו מסיר מהם, אבל הצדיקים כל כך הוא קרוב עד שישמע תפילתם."
          },
          {
            "hint": "",
            "question": "42. צדיק המתפלל על רשע?",
            "answer": "גדולה כוח תפילת הצדיקים שאפילו ה' רחוק מהרשעים, אבל אם הצדיק מתפלל עליו תפילתו מתקבלת, כמו שמצינו בישמעאל שבירכו אברהם ואמר לו ישמעאל יחיה לפניך, ואמר לו הקב\"ה ולישמעאל שמעתיך- סוף פרשת לך לך."
          },
          {
            "hint": "",
            "question": "43. מאור עיניים ישמח לב, שמועה טובה תדשן עצם?",
            "answer": "כתב המלבי\"ם, אם רואה האדם את הדבר הטוב בעיניו, המאור הזה ישמח הלב ששם משכן הכוחות הנפשיים, והשמועה הטובה ששומע מרחוק רק תדשן עצם שהם בנייני הגוף והכוחות הגשמיים, ושמחת הלב גדולה מדישון עצם, באשר הלב תוצאות חיים לו לכל הגוף, והגר\"א כתב, תורה שבכתב נקראת ראיה שצריכים לראות בתורה, אבל תורה שבעל פה נקרא שמיעה, לשמוע מרבו, ועיקר הסודות הגנוזים זה תלוי בעיניים, ומשמח את הלב ששם נתיבות החכמה, וכשמוציא שמועה טובה, דהיינו הלכה או איזה דבר טוב ומספר לחברו, מדשן לו עצמותיו."
          },
          {
            "hint": "",
            "question": "44. אוזן שומעת תוכחת חיים, בקרב חכמים תלין?",
            "answer": "כתב הגר\"א, תועלת הולכי לבית המדרש לישב שם ואין להם שכל ללמוד הוא לשני דברים- אחד שאוזנם שומעת תוכחת חיים מהאחרים הלומדים, ושנית שהוא עימם בבית המדרש, בחברה טובה, וזהו שאמרה רות לחמותה- באשר תלכי אלך ובאשר אליני אלין."
          },
          {
            "hint": "",
            "question": "45. פורע מוסר מואס נפשו, ושומע תוכחת קונה לב?",
            "answer": "כתב המלבי\"ם, המוסר מפחיד ביראת העונש, שעיקרו בעונש הנפשי לעולם הבא, ומי שפורע היינו מבטל מוסר אינו חש על נפשו ואבדנה, ואם כן מואס נפשו, והתוכחה הוא הוויכוח מצד השכל, והנה החסר לב הוא מי שאין לו כוח המושל כלל, והוא כבהמה שעושה בלא לב רק לפי המשכת הגוף ותאוותיו, ואיש כזה לא יקנה פחד על ידי מוסר, כי אינו יודע כלל מה טוב ומה רע, רק ע\"י הייסורים עצמם, אבל אם שומע תוכחה אז יבין בלבבו ויקנה לב שהיה חסר לו עד עתה."
          },
          {
            "hint": "",
            "question": "46. כיצד מסביר הגר\"א מוסר ותוכחה?",
            "answer": "מוסר, זה מה שמייסר עצמו בשביל רצון קונו, ואז מחמת זה ה' עושה רצונו, כדאיתא באבות ב', ד' והמוסר הוא במעשה ובגוף, ותועלתו לסור מדרך הרע, ותוכחה הוא בדיבור, ותועלתו הוא לידע באיזה דרך להלוך."
          },
          {
            "hint": "",
            "question": "47. יראת ה' מוסר חכמה ולפני כבוד ענווה?",
            "answer": "כתב המלבי\"ם, החכמה צריכה למוסר, מאחר ויש לה שתי דרכים דרך החכמה ודרך הסכלות, ויצר הלב מצייר תמיד כפי דרך הסכלות, צריך לייסר כוחות הנפש שתמשול על הלב ותכניע כוחותיו אל החכמה, וזה נקרא מוסר. ומהו- יראת ה', שמצייר שמלך גדול עומד עליו ורואה במעשיו ומבקש ממנו דין וחשבון, וזה מייסר את כוחות הנפש, והפורע מוסר זה, מואס נפשו האלוקית הקשורה עם ה' המשגיח על מעשיו תמיד, והשומע תוכחה ומבין שדרך החכמה טובה מצד עצמה ולא רק מפני היראה, וזה יעשה על ידי הענווה, כי המתגאה לא ישמע תוכחה ויקשה לבו להשיב על תוכחת החכמה."
          }
        ]
      },
      "טז": {
        "": [
          {
            "hint": "",
            "question": "1. לאדם מערכי לב, ומה' מענה לשון?",
            "answer": "כתב רש\"י, האדם סודר עצתו ודבריו בלבו, וכשבא להשיב הקב\"ה משכילו בדבריו, אם זכה מזמן לו מענה טוב, ואם לא זכה מכשילו בדבריו, היינו שהכישרון לבטא מחשבות שבלב מתנת שמים היא, והגר\"א כתב, בעת שיצטרך לדבר לפני מלך ולפני שר, אין לו רק לערוך לבבו לה', ומה' יהיה מענה לשון, וכל אשר ישים ה' בפיו אותו ידבר, וכן הוא בתורה, רחמנא לבא בעי, וכאשר ישים מגמת נפשו לעיין בתורת השם בכל לבבו ובכל נפשו ובכל מאודו, השם ייתן לו דעה ובינה והשכל ללמוד וללמד."
          },
          {
            "hint": "",
            "question": "2. כל דרכי איש זך בעיניו, ותוכן רוחות ה'?",
            "answer": "כתב ר' יונה, דרך טבעי האדם כי כל מעשיו אשר יגיעוהו מדרך מידתו זכים בעיניו אם טובות ואם רעות, ולפיכך תיקון המידות עניין קשה, והמלבי\"ם כתב, דרכי הנפש הם רבים מאוד, ואי אפשר לאדם לבחור הדרך הזך מבלי סיג, רק ה' שהוא תוכן ומודד את הרוח המעלה ציורים על הלב, למשל, לפעמים ילך האדם בדרך הצדקה והרחמים והוא בא על ידי ציור הגאווה, שעושה צדקה כדי להתגאות, או הולך בדרך ענווה ושפל רוח, ושרשו ברוחו מצד גאווה, שרוצה שיאמרו שהוא עניו, וכדומה, ובמצודת דוד כתב, שה' הוא בתוך רוחו של כל אדם ויודע הוא אם דרכיו זכאים אם לא."
          },
          {
            "hint": "",
            "question": "3. גול אל ה' מעשיך ויכונו מחשבותיך?",
            "answer": "רש\"י כתב, גלגל והשלך עליו צרכיך, ויכונו מחשבותיך, אי נמי התפלל לפניו על כל צרכיך ויתקיימו מחשבותיך, והמלבי\"ם כתב, באשר המחשבות רבות ושוטפות על פני הנפש ואין להם מכון ובסיס, אם יעשה האדם כל מעשיו רק לה', להגדיל כבוד ה' ולעשות רצונו עד שה' הוא תכלית מעשיו רק לה', להגדיל כבוד ה' ולעשות רצונו עד שה' הוא תכלית מעשיו, אז יש למחשבותיו בסיס וכן, ומשלו משל לעשיר שלקח לבתו בן טובים, והתנה שלא יתן שום נדוניא, רק יכין בגדי כלולות לעצמו, ויהי בדרך לחתונה נגנבו בגדיו והיה החתן מתעצב, אמר לו המחותן אל תתעצב שכן אני אכין לך מיד בגדים חדשים, ובמשתה אמר העשיר למחותנו, עכשיו עליך לשמוח יותר, שכן אילו הייתה אתה מכין הבגדים, הייתה חושש אולי אמצא בם פגם, עכשיו שאני הכינותי אותם אין לך מקום לדאגה, הנמשל, כאשר האדם עושה מצווה אחת או פעולה טובה למען הבריות ומתכוון למצוא חן בעיני ה', ייתכן שאם ייבדקו מעשיו יימצאו בהם פגם, אך כשאדם עושה בלי כל פנייה אלא לשם שמים בטהרת הלב, לא יימצא בו שום פגם."
          },
          {
            "hint": "",
            "question": "4. כל פעל ה' למענהו, וגם רשע ליום רעה?",
            "answer": "כתב המאירי, כאן בא שלמה המלך ע\"ה להשיב על השאלה- מדוע לא נברא האדם בדרך שלא יוכל לעשות רע, ויעשה רק טוב, והתשובה, כל מה שברא ה' הוא לעניינו, כפי שעלה רצונו יתברך, וגם רשע ליום רעה, היינו ברא את האפשרות להיות רשע ולקבל עונש על מעשיו, כיוון שהאדם מיוחד במינו וניתנה לו אפשרות בחירה לבחור בין רע לטוב, ור' יונה כתב, כיוון שברא הכל לעובדו, גם הרשע שאינו עובד ה', הלא נכון הוא ליום רעה, נמצא שגם בבריאתו יתגלה כבוד ה'."
          },
          {
            "hint": "",
            "question": "5. כיצד ידע האדם באיזה דרך עליו לעבוד את ה'?",
            "answer": "כתב הגר\"א, לכל אדם יש דרך בפני עצמו לילך בו, וכשהיו נביאים, היו הולכים אצל הנביאים לדרוש את השם, והיה הנביא אומר על פי משפט הנבואה דרכו אשר ילך בה, לפי שורש נשמתו ולפי טבע גופו, וזהו- לאדם מערכי לב, שיש לו לערוך לבבו לדרוש את ה' בכל לבבו, ומה' היה מענה לשון על ידיד הנביא איך יתנהג, ושבטלה הנבואה היה רוח הקודש בישראל, ואיש רוחו הוא יודיענו איך להתנהג, ורוח הקודש יש לכל אדם ואדם, אך אשרי אדם לא יחשוב ה' לו עוון ואין ברוחו רמייה, וכשיש באדם רוח שלם, כנגד ארבע רוחות השמים וארבע היסודות שהם כנגד ארבע אותיות השם, ואין ברוחו שום דופי, ואין טבעו מתאווה ונוטה חוץ מדבר רצון השם יתברך, רק דבוק ממש במידותיו של הקב\"ה, יכונו המעשים שהם מצוות עשה בקיומן וזהירות מלא תעשה, כי עיקר רצון השם הם התורה והמצוות."
          },
          {
            "hint": "",
            "question": "6. תועבת ה' כל גבה לב, יד ליד לא ינקה?",
            "answer": "כתב המלבי\"ם, הגם שאין ה' מעניש על המחשבה ועל המידות הרעות, כל שלא הוציא פרי לפעולת האדם, וכן על הפעולה לא יעניש תיכף על ידי השגחה מיוחדת, רק יסתיר פנים מהחוטא ויניחנו למקרה הזמן, לא כן מידת גבה לב, שחושב בלבו שהוא במדרגה עליונה מאוד ועל ידי כך יפרוץ פרץ בכל כוחות נפשו לחשוב את לבו כלב אלוקים, ועל ידי כך לא ישמע לדברי התורה והמורים, ויעבור גבולות המוסר, ועל זה יענישנו השם יד ליד, רצה לומר שלא על ידי אמצעי, ולא ינקה מעונש, כי העונש הבא על ידי הטבע לפעמים יש רשע מאריך ברעתו כי מקווה שישוב בתשובה לא כן הגבה לב שאין תקווה שייטיב את דרכו."
          },
          {
            "hint": "",
            "question": "7. מה בא לרבות תיבת כל גבה לב תועבת ה'?",
            "answer": "אפילו יש בו תורה ומעשים טובים, אם הוא גבה לב הוא מתועב בעיני ה', ואפילו נותן לצדקה לעני מיד ליד ולא בפרהסיא שלא יתבייש, אבל כיון שגבה לבו, אינו רצוי, ואפילו לא נתגאה על שום אדם לא בדיבור ולא במעשה אלא בלבו בלבד הוא מתגאה נקרא תועבה, ואפילו המתייהר על אנשי ביתו אינו מתקבל."
          },
          {
            "hint": "",
            "question": "8. בחסד ואמת יכופר עוון, וביראת ה' סור מרע?",
            "answer": "כתב המאירי, במעשה חסד והאמת יכופר העוון לשב ממנו, אך ביראת ה', היינו שלימות המידות ימנע עשיית החטאים מעיקרם, וזהו סור מרע, והמלבי\"ם כתב, גם מי שהעווה בזדון יש לו תקנה על ידי שיאחז בחסד ואמת, לעשות גמילות חסדים בין אדם לחברו שלא לתשלום גמול, שזה חסד של אמת, וכן לאחוז במידת האמת בעיון התורה, וטוב יותר מי שהולך ביראת ה', שעל ידי היראה סר מרע, ולא יצטרך כפרה כלל, והגר\"א כתב, כאשר רוצה אדם לשוב אל השם מן רוע מעלליו, צריך שני דברים- אחד תשובה על העבר, ושני, לקבל על עצמו על להבא לסור מרע, ואמר שעל העבר בחסד ואמת יכופר עוון, שהוא טוב מכל הסיגופים לעסוק בתורה ובגמילות חסדים, ועל להבא אמר עצה שישים יראת ה' נגד פניו, שהקב\"ה מלוא כל הארץ כבודו ועומד עליו ורואה מעשיו המגועלים, ואיך לא יבוש מפניו לעבור על רצונו בפניו ממש, וזהו ביראת ה' סור מרע."
          },
          {
            "hint": "",
            "question": "9. ברצות ה' דרכי איש, גם אויביו ישלים אתו?",
            "answer": "כתב המלבי\"ם, כבר אמר כי רצונו תמימי דרך, שלהשיג רצון מה' צריך שיהיה תם דרך, היינו שלא ימהל ברוחו פניה חיצונית, ועל ידי זה יעמוד תמיד בתמימות, ואז ישלים ה' אויביו אתו, שהם אויביו הפנימיים שהם ציורי התאוות שיהיו שלמים אתו אחרי שלא יעלה בלבו ציור רע כללי שזהו גדר התמימות, ועל ידי שישלימו אויביו הפנימיים, ישלים ה' אתו גם אויביו החיצוניים, מידה כנגד מידה, כשם שהוא השלים עם ה' אויבי הנפש האלוקית, ישלים ה' אויבי הגוף עמו, והמאירי כתב, צריך לרדוף השלום ולהרחיק הקטטות כדאיתא במדרש, גדול השלום שאפילו עבודה זרה מתכפר לו, שנאמר חבור עצבים אפרים הנח לו, ושנאוי המחלוקת, וכל שהשלום ביניהם מתחברים זה לזה ונשמעים זה לזה ומשיבים זה את זה מדרך רעה לדרך טובה, ובעת הקטטות כל אחד הולך בשרירות לבו ובונה במה לעצמו, ומהוראת רצות ה' בדרכי איש להצליח דרכיו, לא סוף דבר שיעמיד אוהביו עמו על מצב אהבה והברית, כי גם אויביו ישלים אתו, רצה לומר יביאם עמו בשלום ובברית אהבה."
          },
          {
            "hint": "",
            "question": "10. מהם שלוש המניעות לשוב מדרכו הרעה?",
            "answer": "כתב הגר\"א, יצר תינוק ואישה, והיינו יצר הרע שהוא המקטרג עליו למעלה, ותינוק הם הדרך שהלך בהם מנעוריו, והוא נפש הבהמית שהלך אחריה תמיד והורגל בה, ואישה היא נפש הבהמית שהורגלה בדרך הרע ונקראת אישה רעה, וברצות ה' דרכי איש גם אויביו ישלים אתו, ואויביו היא האישה הרעה, וגם המקטרגים וגם הנפש הבהמית."
          },
          {
            "hint": "",
            "question": "11. טוב מעט בצדקה, מרב תבואות בלא משפט?",
            "answer": "כתב המלבי\"ם, המעט שהשיג בצדק הוא תחת השגחת ה' ויש לו קיום, ורב תבואות שהשיג בלא משפט ה' יאבידהו, ומה שכתב למעלה טוב מעט ביראת ה' מדבר על העונג והנחת שימצא העני שימיו רעים, במעט הזה, יותר מהאוצר רב של הרשעים, שתמיד ימצא מהומה בו ואין שלום לרשעים."
          },
          {
            "hint": "",
            "question": "12. כיצד צריך האדם לכלכל הוצאותיו?",
            "answer": "כתב המאירי, מלת צדקה מונחת גם על ההליכה בקו היושר כמו משפט, ואמר, טוב מעט ממון בהיות בעליו שם שאורחותיו בצמצום הוצאותיו, ממי שיש לו רוב תבואות והוא מפזר ומוצא ממנו בלא משפט, והגר\"א כתב, טוב לאדם שיעסוק מעט בעולם הזה, ויקבץ ממון ויעשה צדקה, כי כאשר יש לאדם ממון מועט הוא יוצא מדין חיוב צדקה בנקל, ואפשר לו ליתן יותר מן הראוי לו, וזה עדיף מאדם עשיר שצריך ליתן על פי חובת הדין, ולא נתן כמשפטו הצריך."
          },
          {
            "hint": "",
            "question": "13. לב אדם יחשב דרכו, וה' יכין צעדו?",
            "answer": "כתב המאירי, אל לו לאדם לבטוח בהשתדלות לבד, רק שידע ויכיר כי לא לאדם דרכו, ויתפלל לה' תמיד שידריך את פעולותיו לתועלת ולכבוד, והגר\"א כתב, יש באדם שני שכלים- שכל המחשבה ושכל המעשה, וצריך תמיד האדם לחשוב על דרכו אשר דרך בה, אם יש בה עוון, ולהרחיקה ולא לדרוך בה עוד, ויבקש מהקב\"ה שיסייעו כי מה' מצעדי גבר."
          },
          {
            "hint": "",
            "question": "14. מהו דרכו ומהו צעדו?",
            "answer": "כתב המלבי\"ם, הדרך הוא מה שבוחר באיזה דרך ילך, והצעד הוא מה שפוסע ברגליו, והגם שהבחירה ניתנה לאדם, בכל זאת איברי התנועה מתנועעים בכוח ה', בין הלשון המוציאה המחשבה בענייני הדיבור, ובין הרגליים שגומרים מחשבתו בענייני התנועה על הדרך אשר בחר, ויכול ה' לעכב תנועתו אם יחפוץ בה, ואם תראה צדיק נופל, כי רגליו לא יקומון על דרכו שבחר, כי ה' מעכב תנועתו, כדי שיקום ויתהלך על הדרך הטוב בעיני ה'."
          },
          {
            "hint": "",
            "question": "15. קסם על שפתי מלך, במשפט לא ימעל פיו?",
            "answer": "כתב המאירי, מזהיר האדם שלא יעבור מצוות המלך מתוך מחשבה שיוכל לכפור במה שעשה, כיוון שיש קסם על שפתי מלך, כאילו יש לו כוח נבואה להכיר הדברים ולבחון אמיתתם, ובמשפט לא ימעל פיו, ור' יונה כתב, לעניין משפט המלך, אומר כאילו יש קסם על שפתי מלך להכיר מי מבעלי הדין מדבר אמת ומי משקר, ולא יחתוך דין מרומה, כי פעמים פוטרים הנתבע מחוסר עדים, אבל המלך החפץ לשפוט בצדיק אינו נכשל בזה, שמאימתו יתיירא הנתבע לטעון שקר, ואם טען שקר יבוקש הדבר וימצא, כי אוהבי המלך רבים, והשם יתברך אשר המליך המלך נותן לו בלבבו להכיר טענות הרמאי, וגם לשונו תכשילהו."
          },
          {
            "hint": "",
            "question": "16. פלס ומאזני משפט לה', מעשהו כל אבני כיס?",
            "answer": "כתב הגר\"א, הוא כנגד שלוש כיתות בני אדם- צדיקים ורשעים ובינוניים, נגד צדיקים שעושים מצוות ונתווסף בהם תמיד עשיות המצוות, אמר פלס ששוקלים בו אף מעט כמו הרבה, אלא שנתווסף תמיד, ונגד הבינוניים, שהם שוקלים העבירות נגד הזכויות כמו במאזנים, אמר מאזנים, ונגד הרשעים אמר אבני כיס, שהכל בהם אבנים והם בפרוד, בצדיקים הקב\"ה מצרף מחשבה למעשה והכל לטוב, אבל ברשעים אינו מצטרף המחשבה למעשה, וכל מעשה הוא בפני עצמו, והם בפירוד, וי\"מ לה' פלס, הוא המשקל או בית יד למשקל, וכן יש בידו מאזני משפט, וכל אבני כיס, הם האבנים ששוקלים בהם, היינו שהקב\"ה מודד כל אחד כפי מידתו ודנו בצדק ובמשפט, וכשם שיש כל מיני משקלות גדולים וקטנים, כך עונש ה' לא רק על החמורות אלא גם על הקלות."
          },
          {
            "hint": "",
            "question": "17. תועבת מלכים עשות רשע, כי בצדקה יכון כסא?",
            "answer": "כתב המלבי\"ם, העמדת המלכות הוא על המשפט בין אדם לחברו, אבל קיום הכיסא והכננו הוא על הצדקה, היינו המעשים הטובים, אם כן עשות רשע שהוא הפך הצדקה, היא תועבת מלכים, כי זה יהרוס מכון כיסאם ומלכותם."
          },
          {
            "hint": "",
            "question": "18. רצון מלכים שפתי צדק, ודובר ישרים יאהב?",
            "answer": "כתב הגר\"א, רצון המלכים באותם המדברים זכות על חבריהם, ובאותן המדברים ביושר הוא אוהבם אפילו, והמלבי\"ם כתב, הצדק הוא בעניין המשפט, שיהיה המשפט על פי הצדק, לא משפט מעוקל, וזה רצון מלכים, והישרים הוא מדרגה יותר מן הצדק, והוא מי שיעשה לפנים משורת הדין, וגם כולל ישרת הדעות."
          },
          {
            "hint": "",
            "question": "19. חמת המלך מלאכי מות, ואיש חכם יכפרנה?",
            "answer": "כתב שם, החמה טמונה בלב, והתגלותה להינקם נקרא אף, והנה חמת הדיוט אינה מסוכנת כי אינו יכול להינקם תיכף, אבל המלך כשיתעורר חמתו, ישחית רבים על ידי שליחיו, וצריך לבקש איש חכם אשר בחכמתו ידע לכפר עוון ולהשיב חמה, והגר\"א כתב, הקב\"ה בעת יעלה חרון אפו וחמתו, הוא מלאך המוות ואבל כשיש איש חכם, הוא יכפרנה, כי מחמת אהבתו לחכם, בעת רואהו לא יעיר כל חמתו, ומשלו משל כשאדם כועס מכניסים לפניו את בנו הקטן, שמחמת אהבתו נשתכך כעסו."
          },
          {
            "hint": "",
            "question": "20. באור פני מלך חיים, ורצונו כעב מלקוש?",
            "answer": "כתב רש\"י, מי שהקב\"ה מסביר לו פנים, חיים הוא לו, לכך צריך אדם ליישר דרכו לפניו, ומי שהוא מרוצה לו, רצונו טוב לו כעב המביא את המטר, וי\"מ כשהמלך מסביר פנים, התועלת מובטחת, כשם שהעב המביא המלקוש תועלתו בטוחה, וצריך להשתדל האדם שיהיה ה' מרוצה ממנו, והגר\"א כתב, כשהמלך באור הפנים של שמחה, אז חיים לעמו ולמדינתו, כשהוא ברצון, הוא טוב לעמו כעב מלקוש, שהוא גשם הבא בניסן, שהוא מאוחר שבגשמים, שהוא בא על תבואה בשולה, וטובתו רבה מאוד, כן רצונו טוב להם, והעניין הוא- כי יש תורה ותפילה, תורה הוא אור הפנימיות של המלך, והתפילה היא רצונו, ותפילה היא חיי שעה, ותורה היא חיי עולם הבא."
          },
          {
            "hint": "",
            "question": "21. קנה חכמה מה טוב מחרוץ, וקנות בינה נבחר מכסף?",
            "answer": "כתב המלבי\"ם, החכמה היא הלימודים המקובלים איך להתנהג בכל תכונת הנפש והמידות, והבינה היא מה שמבין דבר מתוך דבר מעצמו, הן בענייני חכמה, והן בענייני שיפוט על ידי השכל בהיקשים התבונים בין אמת ושקר, ויש הבדל בין הכסף והחרוץ, שכסף הוא מטבע וזהב הוא פרי, הכסף ישתמשו בו לסחור בדברים אחרים, והזהב יסגלוהו באוצרות ולא יוציאו אותו והנה החכמה היא סגולה יאסוף אותה באוצרות לבבו ולא יוציאנה לסחור בה, רק היא תבואה שאוכלים לשובע הנפש, ועל זה אמר קנה חכמה מה טוב מחרוץ, שהוא קניין יקר מהחרוץ, והבינה היא כדמיון הכסף שע\"י ההיקשים דבר מדבר, ומבינים ומחליפים רעיון ברעיון מושכל במושכל, ומרוויחים כדבר שסוחרים בו, ואין טובו מצד עצמו רק מצד מחירו, שמקבלים בעדו סחורות אחרות, רק שקנות הבינה נבחר מכסף כי בעדו ייקחו דברים מושכלים יקרי הערך."
          },
          {
            "hint": "",
            "question": "22. מסילת ישרים סור מרע, שומר נפשו נוצר דרכו?",
            "answer": "כתב ר' יונה, מי שהוא ישר בטבעו שנכסף אל היושר, ומכיר המישרים, ייעזר בטבעו למשול ברוחו, ובראשונה ישתדלו לסור מרע ולהיזהר מכל חטא, שלא יתרחק מן הבורא יתברך, לא על ידי עוונות ולא על ידי מידות המולידות עוונות השנואות על ה' יתברך, ואחר כך ייתן לבו לאסוף מעשים טובים, וליישר דרכי זולתו וללמוד וללמד ולהתקרב אל ה' באהבה ויראה, ולשון מסילה- דרך סלולה ישרה מסוקלת מאבני מכשול."
          },
          {
            "hint": "",
            "question": "23. מה בין צדיק לישר?",
            "answer": "כתב המלבי\"ם, הישר הוא מי שטבעו נוטה אל היושר ואין לו מלחמה פנימית ברוחו כמו הצדיק, כי דרכו סלולה לא נמצא בא מכשול ולא יעקש דרכו בזה ויסור מרע כי דרכו סלולה, מתאוות ויצרי הלב, אבל מי שאין לו מסילה כבושה וצריך לילך בדרך בלתי סלול, הוא מסוכן, כי רבים לוחמים בו להטותו מן הדרך, ולהמיתו מיתת הנפש, וצריך לשמור נפשו בשמירה יתירה, בל ייפול באחת הפחתים, ובל יטה אל אורחותיו עקלקלות ויהיה טרף אל יצרי הלב, ואל המידות הרעות ואורבי הנפש."
          },
          {
            "hint": "",
            "question": "24. לפני שבר גאון, ולפני כישלון גובה רוח?",
            "answer": "כתב המלבי\"ם, הענווה והגאווה שניהם בבחירה, המתגאה מגביהה את עצמו למעלה ממדרגתו, והעניו משפיל לכת ומכיר ערך האדם כי אין לו להתגאות כי הוא בשר ודם, ושפל רוח הוא הקצה האחרון נגד הענווה שהוא אמצעי בין גאווה לשפלות, העניו מרגיש בכבודו, רק הוא עניו מפני בחירתו, והשפל רוח ציורי רוחו ישפילו אותו עד שלא ירגיש כלל כשיבזו אותו, ובכל המידות טוב דרך המצוע, אבל בגאווה הזהירו, מאוד מאוד הווי שפל רוח, שטוב ללכת בקצה האחרון אבל אין טוב שיהיה שפל רוח טבעיי בלתי מרגיש, רק טוב שפל רוח את ענווים, שיהיה השפלות מסיבת הענווה שהיא בחירת שכלית על פי החכמה וחוקיה, וגבה רוח הוא מי שציורי הרוח נגבהים אל הלב ומתנשאים להתגאות, ובכל זאת עדיין לא יצאו אל הפועל, כי הלב מושל על ציורי הרוח ויכול להשפיל עם רוחו, אבל אם פועלים על הלב עד שהתפעל מהם ונעשה גבה לב, אז הוא תועבה, ויקבל עונש, ואז יקנן בלבו מידת הגאווה, ואם יצורף אליו שהוא עשיר וגיבור אז יש בלבו גאה וגאון, וקרוב הוא אל השבר, ומי שהוא רק גבה רוח ועדיין לא גבה לבו ולא בא לכלל גאווה, קרוב אל הכישלון, אחר שהגאווה יש לה מלחמה עמו ובקל ייכשל."
          },
          {
            "hint": "",
            "question": "25. טוב שפל רוח את ענווים, מחלק שלל את גאים?",
            "answer": "כתב רש\"י, טוב להתחבר עם ענווים ולהיות אתם שפל רוח, מהיות מחלק שלל את גאים, פן ילמד ממעשיהם, והגר\"א כתב, תכלית העשירות הוא למלאת רצונו וחפצו, ומי שמתגאה אין מספיק לו כל העולם, ואין מת וחצי תאוותו בידו, לכן טוב לו להיות יושב עם העניים ויסתפק במה שימצא לעצמו."
          },
          {
            "hint": "",
            "question": "26. מה היה המעשה ברבי עקיבא?",
            "answer": "מעשה ברבי עקיבא שיצא יום אחד לשוק למכור מרגלית אחת, והיה איש אחד עשיר גדול והיה מתרושש בעיני בני אדם והיה לובש בגדים בזויים, והיה שפל ביותר, והיה יושב בבית הכנסת עם העניים, וכשראה המרגלית ביד רבי עקיבא רצה לקנותו ממנו, ופייס לו שילך עמו לביתו ושייתן לו דמי המרגלית, הלך עמו רבי עקיבא וחשב שהוא מתלוצץ בו, עד שהגיע לביתו, ויצאו לקראתו עבדיו והושיבוהו בכיסא זהב ונתנו מים ורחצו רגליו וציווה להוציא ממון וליתן לרבי עקיבא דמי המרגלית, וציווה לשחוק אותה עם שש אחרות וישימו הכל ברפואות, וכשראה רבי עקיבא כן, תמה מאוד, ויצו האיש מהרה וישימו השולחן לפניהם, ואכל רבי עקיבא ותלמידיו עמו, וכשסיימו לאכול אמר לו רבי עקיבא, אחר שחננך אלוקים כל העושר הגדול הזה, למה תשפיל ביותר ותשב עם העניים האומללים, אמר לו, רבי, אמר הכתוב אדם להבל דמה ימיו כצל עובר, והממון אינו עומד לעולם, על כן אני רואה ישיבת העניים טובה לי מאוד כדי שלא תגבה נפשי, ולא תתגאה בעושר הגדול שחנני יוצרי, ועוד שאני שומר מקומי, שאם אהיה עני וארד מנכסי לא ישתנה מקומי בעבור עניותי, ועוד אני חושב שאנו שווים ביצירה, הלא קל אחד בראנו ואב אחד לכולנו, ובזמן שיתגאה האדם יחטא ביותר, ויורש גיהינום, לפי שהקב\"ה שונא את הגאים ואת הגבוהים, שמע רבי עקיבא דברי האיש ומענה פיהו ועניינו וענוותנותו, שבחו וברכו וייטב בעיניו עד מאוד."
          },
          {
            "hint": "",
            "question": "27. משכיל על דבר ימצא טוב, ובוטח בה' אשריו?",
            "answer": "כתב המאירי, מי שמתבונן על הדבר איך יעשהו, ולא יעשהו בפתע פתאום, ימצא טוב תועלת והצלחה, ומכל מקום לא שישים כל בטחונו בהשתדלותו לומר כוחי ועוצם ידי עשה לי את החיל הזה, אבל שישים בטחונו בהשם יתברך בכל ענייניו, וכתב ר' יונה, שההשתדלות היא רק לצאת ידי חובה ולא יישען על שכלו רק על הקב\"ה."
          },
          {
            "hint": "",
            "question": "28. מה המעשה בנכד הש\"ך?",
            "answer": "אחד מן הגדולים מארץ הונגריה שהיה צדיק הדור נסע אל רבו, וביקשו איש ילווה אליו, ואמר לו שהוא מסכים בתנאי שלא נבקש שום מתנה מאדם בדרך, והנה בכל הדרך לא הזמין אותם שום אדם לאכול, והצדיק נחלש מאוד, וכשהגיעו לעיר גדולה ונכנסו לבית אחד, שמעו קול מן הקומה העליונה שקרא אותם לבוא לאכול אצלו, ועלו למעלה לדירתו ומיד הביא לפניהם מאכל ומשתה והחייה את נפשם, ולאחר שאכלו ושתו יספר להם כי הוא נכדו של הש\"ך, ונגלה אליו בחלום ואמר לו צדיק גדול יבוא אליך מארץ הונגריה והוא שוקד על ספרי לשם שמים, ויזדרז להכין עבורו מאכל ומשתה עד שמיד שיבוא יחיה נפשו."
          },
          {
            "hint": "",
            "question": "29. לחכם לב יקרא נבון, ומתק שפתיים יוסיף לקח?",
            "answer": "כתב במצודת דוד, מי שלמד חכמה מרבו סופו ייקרא נבון, כי יתחכם להבין דבר מתוך דבר, והממתיק דבריו לזולת למען יערב לו להיות מקובל על הלב, הנה יועיל גם לעצמו כי בזה יוסיף להבין תוכיות הדבר, והגר\"א כתב, כי בחכמה יש גם כן תבונה, והוא להבין החכמה על בוריה וזהו חכם לב יקרא נבון, והיכול למתק יופייה ולהראות מתיקות התורה לאחרים, מחמת זה הוא עצמו יוסיף לקח, על ידי האחרים."
          },
          {
            "hint": "",
            "question": "30. מה בין חכם לחכם לב?",
            "answer": "כתב המלבי\"ם, החכם קיבל חוקי החכמה ובכל זאת יש עדיין בלבו מלחמה נגד ציורי התאווה והזדון, אבל החכם לב הוא מי שלבו בידו, ואין לו מלחמה פנימית כלל, מתוך ההרגל והלימוד נעשה זה אצלו כטבע חוקי החכמה, והנבון מתעסק להבין חוקי החכמה עד שלבסוף ידעם ידיעה ברורה כהמוחש, ובקל יכבוש ציורי התאווה אחר שמבין חוקי החכמה, ואמר כאן שהחכם לב שציורי החכמה הם לו כטבע יקרא נבון, הגם שלא השיג טעמי החכמה על ידי דרכי התבונה, הבין אותם מצד טבע החכמה בעצמה, שאינה סותרת לטבע נפשו ותכונותיה."
          },
          {
            "hint": "",
            "question": "31. מקור חיים שכל בעליו, ומוסר אווילים איוולת?",
            "answer": "השכל הנתון באדם מקור חיים הוא לבעליו, כיוון שבו יוכל לחקור ולהבין מה הם הדרכים הרצויים לבוראו יתברך ולהתרצות לו בהם, ומוסר אווילים איוולת, על ידי הבחירה ברע מפאת החמדה והתאווה, מעקם האדם את שכלו, וכמו השוחד שמעוור עיני פקחים, כך האווילים מעוורים עיני שכלם, ועל ידי כך מביאים ייסורים על עצמם, וי\"מ שכל המוכיח את האווילים הרי זו איוולת."
          },
          {
            "hint": "",
            "question": "32. מה המעשה שהיה ברבי דון יצחק אברבנאל?",
            "answer": "כיוון שהיה חכם גדול, לקחו הסולטן שישמש לו כיועץ והיה שומע בקולו לכל אשר אמר לו, והיה מקרבו ומחבבו, והשרים נתקנאו בו אבל לא היו יכולים לפגוע בו כי נתייראו מן השליט, אחר כך נועצו בינם לבין עצמם לטמון לו פח, ונועצו למרוד במלך ולהורגו, והאחד יהיה הסולטאן והאחרים שרים, וכל אחד יכתוב בכתב ידו ויבקש גם מרבי יצחק אברבנאל שיחתום גם הוא על הקשר, ואחר כך יראו הכתב למלך והוא יהרגו, וכך ייפטרו ממנו, והלכו בלילה לבית הרבי וקיבלם בסבר פנים יפות, וגילו לו סודם, ואמרו לו כיוון שאנו אוהבים אותך הוסכם בינינו להפיל את המלך ורצוננו שתסכים עמנו, נטל הרב יצחק אברבנאל כתב וכך כתב- הואיל ואתם הסכמתם, הריני מסכים בעל כורחי, והללו נטלו את האיגרת והלכו, אבל מיד לקח את כל בני ביתו ורכושו ויצא את המדינה, וקבע פרסות לסוסיו באופן הפוך כדי שיחשוב המלך שהסוסים באו ולעיר ולא יחשוד שיצא, והשרים באו לפני המלך ואמרו, ראה השר היהודי שגידלת, שהיה מוכן לבגוד בך, וכשיצאו לחפשו ולא מצאוהו, חקר ודרש ונתברר הדבר והוציא אותם להורג, והמלך שלח למושל העיר שנמלט לשם הרב, שיחקור בעניין, והרב הסביר לו פשר הכתב, שלא כתבו אלא מפני הפחד שהיה מפחד מהם, והמלך הבין את כוונתו וסלח לו."
          },
          {
            "hint": "",
            "question": "33. לב חכם ישכיל פיהו, ועל שפתיו יוסיף לקח?",
            "answer": "הפה של החכם משכיל את לבו, כי הדברים הנאים מורים על המחשבה שהיא שכלית, וי\"מ שהלב משכיל את הפה להשמיע דברים טובים, ומשלו משל, לחבית שהיא מלאה אבנים טובות ומרגליות ואין אדם יודע מה בתוכה, בא אחד ופינה וראו הכל מה שבתוכה, כך היה לבו של שלמה מלא חכמה ולא היו יודעים חכמתו עד ששרתה עליו רוח הקודש וידעו הכל מה חכמתו, כך הפה שאומר דברי תורה יודעים שהוא חכם."
          },
          {
            "hint": "",
            "question": "34. צוף דבש אמרי נועם, מתוק לנפש ומרפא לעצם?",
            "answer": "כתב הגר\"א, כל דבר מתוק נקרא דבש, וצוף הוא מתוק מאוד, וטוב יותר מן הדבש עצמו, כי הדבש הוא מתוק אבל אינו טוב לגוף, אבל הצוף הוא טוב גם לגוף, וזהו שאמרי נועם דומים לצוף, שהוא מתוק לנפש, וגם מרפא לעצם שהוא עיקר הגוף, והעניין, שיש שני מיני דינים העוברים על האדם אחר מיתתו, גיהינום וחיבוט הקבר, גיהינום לנפש, חיבור הקבר הוא לגוף, ואמרי נועם מציל מכך."
          },
          {
            "hint": "",
            "question": "35. יש דרך ישר לפני איש, ואחריתה דרכי מוות?",
            "answer": "כתב המלבי\"ם, בתחילתו נראה שהוא ישר למלאות תאוות הגוף ומשאלותיו, אבל אחריתה דרכי מוות, כי סוף הגוף למוות ולהבלות ואז תמות גם הנפש הרוחנית, והגר\"א כתב, הסטרא אחרא גם היא נדמית לאיש, שהיא ישרה, אבל שאול צעדיה, שיש לה הרבה דרכים, וכולם למוות."
          },
          {
            "hint": "",
            "question": "36. נפש עמל עמלה לו, כי אכף עליו פיהו?",
            "answer": "כתב המלבי\"ם, הייתכן שהפה הרוצה לאכול יכפה ויכריח את הנפש הרוחנית לעמול תמיד בלא הפסק ויברור לו האיוולת הזאת, שהלא עיקר האדם הוא הנפש הנצחית שבו, ועיקר החיים הם החיים הנצחיים שהם חיי הנפש, והאדם נברא לחיות חיים נפשיים שזה בא על ידי שימית את הגוף ומשאלותיו, הגם שהוא דרך מלא קוצים בתחילתו, הלא ימצא חיים בסופו, חיי עד עדן נצחי, והיש סכלות גדולה מזה שהנפש היקרה הזאת תעזוב רוחניותה, ותעמל על ידי הכרח הפה הרוצה לאכול ולשתות, אכול ושתו כי מחר נמות ולא יישאר לנפש כלום מכל עמלה, ורש\"י כתב, העמל לצרכו הוא עמל, וכשפיהו יתבע אוכל, אז עמלו יעמוד לו, שיאכל מה שעמל."
          },
          {
            "hint": "",
            "question": "37. יגעת ומצאת תאמין?",
            "answer": "כתב הגר\"א, אם למדת תורה הרבה אל תחזיק טובה לעצמך, כי לכך נוצרת, שמלמדים לאדם בבטן אמו כל התורה, מה שיהיה ביכולת האדם להשיגה כל ימי עמדו בזה העולם, וזה שאמרו במסכת מגילה דף ו',- יגעת ומצאת תאמין, כי מה שהיה ואבד יוכל להימצא, וזהו אכף עליו פיהו, כלומר, פיהו שלמד כל התורה קודם בואו לאוויר העולם, הוא כופהו ומכריחו שיעמול במעשים טובים הרבה, כי צריך לעשות הרבה יותר מלימודו."
          },
          {
            "hint": "",
            "question": "38. איש בליעל כורה רעה, ועל שפתיו כאש צרבת?",
            "answer": "כתב שם, האיש הנעדר מיראת השם נקרא בליעל, כלומר בלי עול, וזה במחשבה כשהוא כורה רעה תמיד, זה המעשה, ועל שפתיו כאש צורבת, שדוקרת כחרבות וזה בדיבור, והמלבי\"ם כתב, אחר שדיבר בדרך החכמה המלבשתו ענווה וביטחון ורוח הקודש, ומשיב התועים אל דרך השם בחן שפתותיו, מדבר עכשיו בדרך הכסילות שהיא הפך לה, איש בליעל שפורק עול שמים מעליו לגמרי, והוא כורה רעה במעמקים ובסתר כורה בור על חברו להפילו, ועל שפתיו בוער כאש צורבת, כי ידבר בהתלהבות רשפי אהבה עד שצרבת המכווה נראה על שפתיו."
          },
          {
            "hint": "",
            "question": "39. איש תהפוכות ישלח מדון, ונהגן מפריד אלוף?",
            "answer": "כתב הגר\"א, מי ששמו איש תהפוכות, מהפך את עצמו לכל איש ואיש לעשות כרצונו, הוא משלח מדון, שאומר לזה על זה וכן לחבריהם עד שיתחילו להתקוטט ביניהם, והכל בשליחותו, ששלח המדון, ונרגן הוא המחרחר ריב, הוא מפריד אלוף, את הבעל מאשתו ורש\"י כתב, על ידי ריגונו ותרעומתו מפריד ממנו אלופו של עולם, וי\"מ על ידי שמתלונן אחר מעשה בני אדם, מפריד מן האנשים את השר אשר עליהם כי חושב שמורדים בו, וגם הוא נהפך להם לאויב."
          },
          {
            "hint": "",
            "question": "40. איש חמס יפתה רעהו, והוליכו בדרך לא טוב?",
            "answer": "כתב ר' יונה, בא להזהיר הבריות שלא יתחברו לאיש חמס, פן יאמרו מה נזק לנו ברשעה, על כן הודיענו כי דרך איש חמס לפתות רעהו, ואל תאמן בעצמך לאמור לא אתפתה אליו, ולא אטה מן הדרך הטובה."
          },
          {
            "hint": "",
            "question": "41. עוצה עיניו לחשוב תהפוכות, קורץ שפתיו כלה רעה?",
            "answer": "העוצם עיניו לחשוב כיצד יעשה תהפוכות להפך אמרים להזיק, וסותם עיניו לבל יבלבלו אותו דברים הנראים, וקורץ שפתיו לרמז לשון הרע, כלה רעה, הנה זה גמר הרעה אשר חשב עליה כי רמזה ועשה מעשה."
          },
          {
            "hint": "",
            "question": "42. עטרת תפארת שיבה, בדרך צדקה תמצא?",
            "answer": "כתב המלבי\"ם, השיבה היא עטרת לזקנים שעשו טוב כל הימים והשלימו תכליתם, ומחויבים לתת להם כבוד, והעטרת הזאת תמצא רק בדרך צדקה, שהוסיף מצוות ומעשים טובים, אבל הרשע הוסיף לעשות רע ולא ילבש עטרת הימים, והמאירי כתב, דע כי חטא הנער חשוב חטא אחד, וחטא הזקן חשוב כאלף, והעניין כי בעל השיבה כל זמן שמעשיו מתוקנים הוא כבוד גדול, וישתחוו לו בני אדם לזקנתו המתערבת עם טוב מעשיו."
          },
          {
            "hint": "",
            "question": "43. טוב ארך אפיים מגיבור, ומושל ברוחו מלוכד עיר?",
            "answer": "כתב המלבי\"ם, הגיבור הבלתי מאריך אף ונוקם באויביו, מראה גבורתו מה שמתגבר על אויביו החיצון, אבל אם ישמע לחוקי החכמה לבל ינקום ומתגבר על יצרי הקנאה והנקמה אשר יצוו לאיבריו לפעולת פעולת הנקמה, הוא טוב מגיבור, כי התגבר על אויבו הפנימי הקשה יותר, ויש מי שמאריך אף והוא קצר רוח, שהגם שלא יעשה פעולת הנקמה, בכל זאת הרוח מעלה ציורי נקמה על הלב ונוטר איבה, אבל מי שמושל ברוחו לבל יעלה ציורי הנקמה על לבו כלל, הוא טוב מלוכד עיר, כי אם מתגבר על הרוח כבש כל העיר הקטנה, והיא משל לכל כוחותיו הפנימיים, והיא גבורה יותר מלוכד עיר בחוץ בחיל גדול."
          },
          {
            "hint": "",
            "question": "44. מהם מקורי המידות הרעות המונעים מלעבוד את השם יתברך?",
            "answer": "כתב הגר\"א, הכוח הכעסני והכוח התאווני הם מקורי המידות המונעים לעבוד את השם יתברך, הכעס הוא בכבד וצריך גבורה להתגבר עליו, והתאווה באה מן הרוח, וממנו ינוטעו כל התאוות, ולזה צריך לחשוב בשכלו תחבולות גדולות, כי הם אתו מיום היוולדו, כמו שכתוב בקוהלת ט', י\"ד, עיר קטנה ואנשים בה מעט, כלומר מעט שלא שמעו למלך, והמלך הגדול שהכל שומעים לו והם כל כוחות הגוף שנמשכים אחר יצר הרע במשך י\"ג שנה, וגם ייהנו מזה, והמושל ברוחו הוא יותר טוב מלוכד עיר, והיינו למשול על מידת התאווה על ידי תחבולות, הכעס צריך לכבוש עד התכלית אבל התאוות נצרכות לעבודת השם ולקיום הגוף ולכן טוב ארך אפיים מגיבור סתם, ומושל ברוחו, טוב מלוכד עיר."
          },
          {
            "hint": "",
            "question": "45. בחיק יוטל את הגורל, מה' כל משפטו?",
            "answer": "כתב במצודת דוד, דרך מטילי הגורל להניח פתקין במקום נסתר, ומשם יקחום להניחם על המנות לדעת מה למי, ואמר בזה, אל תהרהרו על הגורל שבא במקרה, כי בעוד הטילו פתקי הגורל בתוך התיבה עוד לפני שהוציאום כבר נגזר משפט הדבר מה', וזכה כל אחד בחלקו אשר חלק לי אלוק ממעל."
          }
        ]
      },
      "יז": {
        "": [
          {
            "hint": "",
            "question": "1. טוב פת חרבה ושלווה בה, מבית מלא זבחי ריב?",
            "answer": "טוב המועט בלא ריב וערעור מן המרובה ועליו מצה ומריבה, וכן אם באים אליו נושים ורוצים לגבות מנכסיו, אל יתקוטט עימהם, כי טוב המעט שיישאר לו בלא ערעור, ויותר ימצא בו נחת מבית מלא זבחי ריב, ודיבר גם על שבחו של הוותרן שאינו מריב לסלק ערעור מנכסיו, כי מה' כל משפטו והגורל בכלל זה, ואם תחשוב בלבך, אולי על ידי מריבה אזכה לנחלה יותר גדולה, הרי טוב פת חרבה ושלווה בה, מבית מלא זבחי ריב מן השפע שיימשך לך על ידי הריב, והגר\"א כתב, טוב ללמוד מעט בתורה, וחוזר תמיד בנחת ולשמה ומללמוד הרבה ובריב, לקנטר."
          },
          {
            "hint": "",
            "question": "2. עבד משכיל ימשול בבן מביש, ובתוך אחים יחלוק נחלה?",
            "answer": "כתב המאירי, שאין לנו להחשיב ביותר ייחוסו של אדם, אם אין האדם עצמו בעל מעלה, ואל יבטח בעושרו של אביו שעתיד ליפול לו, שהעושר בלי מוסר ושכל אין בו ממש, והגר\"א כתב, בישראל יש ג' דרגין- עבד כדכתיב, עבדי הם, ובנים כדכתיב, בנים אתם לה' אלוקיכם, ואחים, כדכתיב למען אחי ורעי, העבדים הם העוסקים בתפילה ומצוות, כרבי חנינא בן דוסא וחבריו, והם כעבדים לפני המלך, ובן הוא העוסק בגנזי אוצרות המלך, ואחים הם המשיגים בחכמה, ומי שהוא בדרגת עבד שעסקו בתפילה, הוא ימשול אף במי שעוסק בתורה כשהוא מגיש, וגם יבוא לידי שבתוך אחים יחלוק נחלה."
          },
          {
            "hint": "",
            "question": "3. מה המעשה ברב פרידא?",
            "answer": "איתא במנחות דף נ\"ג, מעשה בר' פרידא שאמרו לו הנה אדם חשוב ממתין לך על הפתח בן בנו של אבטליס שהוא עשירי לעזרא הסופר, אמר להם למה להזכיר כל הייחוס הזה, אם הוא עצמו בר אוריין, הרי אף על פי שאינו מיוחס, יפה, ואם הוא בר אוריין וכן אביו, יאה ויאה, אבל אם הוא לא בר אוריין למרות שאביו בר אוריין תאכלנו האש."
          },
          {
            "hint": "",
            "question": "4. כיצד קאי על נבוכדנצר?",
            "answer": "כתב רש\"י, על שהשכיל נבוכדנצר לפסוע ג' פסיעות לכבודו של הקב\"ה, עלה לגדולה ומשל בישראל שהובישו מעשיהם, וחלק נחלתם לעיניהם, דבר אחר, גר צדיק טוב מאזרח רשע, ולעתיד לבוא יחלק שלל ונחלה בתוך בני ישראל."
          },
          {
            "hint": "",
            "question": "5. מצרף לכסף וכור לזהב ובוחן לבות ה'?",
            "answer": "כתב המאירי, כמו שיש כלי לצרף בו הכסף והזהב עד שיבחן עניינם בתוך המצרף והכור, כן האל בוחן לבות בני אדם, הערה למתחסדים בעיני בני אדם ובקרבם ארבם, על הדרך שרמזו רבותינו ז\"ל בב\"ר ס\"ה בעניין זה, לחזיר שפושט טלפיו ואומר ראו שאני טהור, וכן הרבה מהרמאים מניחים תפילין בראשיהם וציצית בבגדיהם ויציצו כל פועלי אוון, ודרשו חז\"ל בפסיקתא רבתי כ\"ב, לא תישא את שם ה' אלוקיך לשווא, שלא יהא מניח תפילין והלך וגונב, ונושא ציצית בבגדו והולך ומרמה את הבריות, ועל זה נאמר ויראת מאלוקיך."
          },
          {
            "hint": "משלי יז,",
            "question": "6. כיצד ניתן לבחון את האדם כמו שבוחנים הכסף והזהב?",
            "answer": "ניתן לבחון את האדם לפי הרושם שעושים בו דברי שבח באוזניו, אם הוא מתפאר בם, או שגורמים לו לחשוב בלבו שהשבחים מוגזמים ואין בו המעלות הללו, ועל דרך זה מפרשים הפסוקים בתהילים- ה' מי יגור באוהליך, והתשובה, מי שבאמת הולך"
          },
          {
            "hint": "",
            "question": "7. מדוע נקרא הקב\"ה לב?",
            "answer": "כדאיתא בתהילים ע\"ג צור לבבי וחלקי אלוקים לעולם, שהוא חיי כל הנמצאים כולם, וכשם שהלב משגיח על כל האיברים שבאדם, כך הקב\"ה מנהיג כל הנמצאים כולם, ומשגיח בכל הקצוות כעניין שכתוב- כי אני ה' בקרב הארץ, והשם בוחן לבבות אי זה הוא חסר או שלם, והלב השלם והמחשבה- הטובה נמשלים לכסף נבחר ולזהב נבחר, והלב החסר נמשל לסיגים של הכסף והזהב, הלב הטוב והשלם סופו לבוא לידי פעולה טובה, והלב החסר סופו לבוא לידי פעולה רעה."
          },
          {
            "hint": "",
            "question": "8. מרע מקשיב על שפת אוון, שקר מזין על לשון הוות?",
            "answer": "כתב ר' יונה, יש שתי כתות בלשון הרע, האחת כת הזדים, והשנית כת השקרים, וטעם הדבר, כי בעל זדון הלב מאשר יחפוץ שימצאו המומין והאשמות בבני אדם, יקשיב ויאזין עליהם כאשר יספרו אותם על חברו, ויאמין לדברים, כי כן דרך החפץ בדבר, שיטה לבבו להאמין בו, וכן השקרן, אשר לא הורגל לדרוש האמת, ישים הדברים שישמע בלבו ויקבלם מבלי מחקר, כי לא יחוש לכוון הדברים אל האמת, והמידה ההגונה בעניין זה שישנא האדם להקשיב ולהאזין על לשון הרע, ואם ישמענו לא יאמין בו ולא יספרנו, אכן יחוש לדבר בלבו ויישמר מאשר נאמר עליו הלשון הרע."
          },
          {
            "hint": "",
            "question": "9. לועג לרש חרף עושהו, שמח לאיד לא ינקה?",
            "answer": "כתב שם, הלועג והמבזה לרש, מראה בדבריו כי מחשבתו שהעני והרש יבוא מחסרון דעת האדם וקוצר חריצותו, וכי העושר ימצא לו בכוחו ובעוצם ידו, על כן חרף עושהו, וקשה הלועג לרש מהשמח לאידו, כי השמח לאידו שאינו מתיירא שמא יבוא הדבר על עצמו, ענוש ייענש על זדון לבו אך לא חרף עושהו, והגר\"א כתב, רש הוא עני מיום היוולדו, כי כן חייבה גזירת השם, שייוולד במזל שיהיה עני, והלועג עליו מחרף עושהו, והשמח לאיד, הוא על מי שהיה עשיר ובא עליו איד, והוא שמח לזה, גם הוא לא ינקה מלהישבר."
          },
          {
            "hint": "",
            "question": "10. עטרת זקנים בני בנים, ותפארת בנים אבותם?",
            "answer": "רש\"י כתב, כשרואים בני בניהם הולכים בדרך טובה היא עטרות זקנים, וכשאבותיהם צדיקים היא תפארת הבנים, והמלבי\"ם כתב, האדם קיים באיש מצד נפשו, וקיים במין מצד גופו, ומצד שהוא קיים במין מתעטרים הזקנים בבני בנים, שהגם שהזקנה היא עדות שקרוב לחלוף מן העולם, יישארו בני בניו תמורתו, והבנים יתפארו בזכות אבותם שבזה הם קיימים באיש, וצדקתם עומדת לבניהם אחריהם."
          },
          {
            "hint": "",
            "question": "11. לא נאוה לנבל שפת יתר, אף כי לנדיב שפת שקר?",
            "answer": "כתב המאירי, נבל הוא הקמצן הפך הנדיב, ולא נאה לו לדבר גבוהה ולהתגאות, והנדיב גם כן מגונה לו להתהולל במתת שקר, הן שלא נתן ואומר שנתן, הן שנתן ומפרסם מידותיו דרך הומיה וגזום, והאבן עזרא כתב, הנבל לא יתאווה לעצת שפת חכמים שתביאהו לידי יתרון, והנדיב לא יתאווה לדברי שקר, וכתב במצודת דוד, יותר ימאס החכם בשקר משימאס הנבל בדברי מעלה."
          },
          {
            "hint": "",
            "question": "12. אבן חן השוחד בעיני בעליו, אל כל אשר יפנה ישכיל?",
            "answer": "לאחר שמורגל האדם ליטול שוחד נעשה חביב עליו כאבן חן, ואינו חש לביזיון, וכל מה שיבקש ממנו האיש שנתן השוחד ימצא טעם לזכותו ולצדקו, ולכן אסור לקבל שוחד גם לדון דין אמת, כי לבו פונה לזכות נותן השוחד ורוצה לזכותו."
          },
          {
            "hint": "",
            "question": "13. מה המעשה שמספרים חכמי גאוני ספרד?",
            "answer": "כתב המאירי, סיפרו גאוני ספרד בקצת ספרי חיבוריהם, כי איש נכרי אחד היה לו דין עם אחד מעשירי העיר, וראה הנכרי את הדיין שרוצה לדון את הדין לאמיתו, והעשיר קרץ בעיניו והשחידו, והטה את הדין וזיכה את העשיר, וביום השבת היו כולם בבית הכנסת, והחזן היה קורא כי המשפט לאלוקים הוא, וקם זה העשוק ברוגז לפני כל הציבור, ויצעק צעקה גדולה ומרה, תכזב החזן תכזב, כי המשפט לעשירים הוא, עד שביקשו ראשי הקהל את הדבר וימצא, והעבירו את הדיין והחזירו את הדין לאמיתו."
          },
          {
            "hint": "",
            "question": "14. מכסה פשע מבקש אהבה, ושונה בדבר מפריד אלוף?",
            "answer": "כתב רש\"י, אם יחטא איש לאיש וזה מכסה עליו ואיננו מזכיר לו חטאתו ואינו מראה לו פנים זועפות גורם לו שיאהב אותו, ושונה בדבר, שנוטר איבה, ומזכירו כך וכך עשית לי, מפריד ממנו אלופו של עולם שהוא הקב\"ה, שהזהירו לא תקום ולא תיטור, ור' יונה כתב, מי שהוא קפדן על אחרים שלא נהגו בו כבוד כראוי מרחיק ממנו רעים ואהובים."
          },
          {
            "hint": "",
            "question": "15. כיצד מתקשר הפסוק לאיש בושת ואבנר שר צבאו?",
            "answer": "כתב המלבי\"ם, המכסה פשע גורם לאהבה, אבל השונה בדבר כמו איש בושת שאמר לאבנר מדוע באת אל פלגשי אבי, הפריד אלופו ומיודעו, ומרד בו ונעשה שונאו, ויש לפרש עוד, המבקש אהבה מכסה פשע אחד, אבל אם הוא שונה ופושע פשע זה שנית אז מפריד אלוף, כי אז לא יוסיף סלוח לו, וכן רומז אל ה' שאם האדם שונה בחטא לא ימצא מחילה, עבר ושנה נעשה לו כהיתר."
          },
          {
            "hint": "",
            "question": "16. תחת גערה במבין, מהכות כסיל מאה?",
            "answer": "כתב במצודת דוד, גערת המוכיח היא מטלת אימה בלב המבין יותר ממה שיחרד הכסיל אם יוכה מאה מכות, כי הכסיל אינו אוהב לשמוע דברי הבינה, רק למלאת תאוותו הגוברת עליו."
          },
          {
            "hint": "",
            "question": "17. אך מרי יבקש רע, ומלאך אכזרי ישולח בו?",
            "answer": "כתב רש\"י, מי שכל דבריו מרי וסרבנות, הוא יבקש רע תמיד, וכתב הרלב\"ג אף על פי שישולח בו מלאך אכזרי להכותו מכות נפלאות, הנה עם כל זה יוסיף על חטאתו פשע, והגר\"א כתב, בעת מרותו בתורה לעזבה ולנטשה אינו מבקש אלא רע, ולכן ישולח בו מלאך אכזרי."
          },
          {
            "hint": "",
            "question": "18. פגוש דב שכול באיש, ואל כסיל באיוולתו?",
            "answer": "כתב רש\"י, טוב לאדם שיפגע בו דב שכול ואל יפגע בו אחד מן הכסילים המסיתים אותו לסור מתורת ה', והמלבי\"ם כתב, הדב מסוכן לגוף והכסיל מסוכן לנפש, הדב קורע סגור לבו להוציא הדם, והכסיל קורע סגור לבו להכניס שם איוולת וספקות, הדב ינצחנו האדם בצידו, והכסיל לא ינוצח באיוולתו, הדב יניח את האדם לפעמים, והכסיל לא יניח איוולתו בשום אופן."
          },
          {
            "hint": "",
            "question": "19. משיב רעה תחת טובה, לא תמוש רעה מביתו?",
            "answer": "כתב הרלב\"ג, הנה מי שהוא משיב רעה תחת טובה אשר גמלוהו, ראוי שלא תסור רעה מביתו, וזה לשתי סיבות- האחת מפני שהאנשים לא ישתדלו להיטיב לו לפי שהם רואים שהוא משיב רעה תחת טובה, ושנית העונש הזה ראוי לו שיבוא עליו מהשם יתברך, על זאת התכונה הפחותה, כי היא תמנע האדם מכל הטובות והשלמויות, כי מי שאינו מכיר בטובה שעושים לו בני אדם, לא יכיר להשם יתברך הטובות שחונן אותו, ויהיה זה סבה אל הכפירה בשם יתברך."
          },
          {
            "hint": "",
            "question": "20. מה המעשה ברבי אבא?",
            "answer": "איתא בזוהר ברבי אבא שהיה יושב על פתח שערי העיר לוד, וראה אדם אחד שהיה בא עייף מן הדרך וישב בשקע תחת ההר וישן, בא נחש להרגו, נפלה חתיכת עץ מן האילן והרגה הנחש, כשנתעורר והלך נפל גוש מן ההר, ובנס ניצול, שאלו ר' אבא מה הם מעשיו הטובים, וסיפר שהיה מוחל לכל מי שפגע בו וגם עשה טובה לכל מי שעשה לו רעה, אמר לו ר' אבא מעשיך גדולים משל יוסף הצדיק, שהרי הם היו אחיו, ואתה מפייס ומוחל ועושה טובה למי שאין אתה מכיר, וזה שעושה רעה תחת הטובה לא תמוש רעה מביתו על ידי נס, שאילו היה משיב טובה היה זוכה לנס, עכשיו שעושה להיפך, לעולם לא יזכה לנס שתמוש רעה מביתו."
          },
          {
            "hint": "",
            "question": "21. המשיב רעה תחת טובה וחזר בתשובה?",
            "answer": "כתב המלבי\"ם, כי ה' משלם מידה כנגד מידה, והגם שהאדם המריע יכול לשוב מדרכו, המשלם רעה תחת טובה ייתן לו ה' כמידתו, שגם אם ישוב ויעשה טובה, ישלם לו ה' רעה תחת טובה, והרעה לא תמוש מביתו גם בעת ייטיב מעשיו, והגר\"א כתב, מי שנתן לו השם הון רב וחסדו רב אתו, צריך לעבוד את ה' יותר בכל מאודו, אבל העושה עבירות בממונו שהנחילו ה', הוא משיב רעה תחת טובה, לכן לא תמוש רעה מביתו."
          },
          {
            "hint": "",
            "question": "22. הכופר בטובתו של חברו כאילו כופר בטובתו של מקום?",
            "answer": "כן איתא בקה\"ר ז', והטעם, שלא יאמר האיש שקיבל טובה ולא הכיר בה, הלא הכל שייך להקב\"ה ונתן ממון לזה שיעשה בו טובות אם כן השבח לקב\"ה, אומרים לו חז\"ל שאין הדבר כן, שכופר בטובתו של הקב\"ה, שגם אם מקבלים גמילות חסד יש להודות למיטיב."
          },
          {
            "hint": "",
            "question": "23. פוטר מים ראשית מדון, ולפני התגלע הריב נטוש?",
            "answer": "כתב רש\"י, המתחיל במריבה הוא כפותח חור בגדרי אגפי אמת המים, והמים יוצאים בו, והחור הולך ומרחיב, כן המדון הולך וגדל תמיד, ולפני התגלע קודם שתתגלה חרפתך נטוש את הריב, היינו בתחילתו, כי אחר שיתגלה ימצא מחרחרים ולא במהרה תשקע, ולכן טוב להתרחק מן הקטטות והמריבות, שאפילו קטטה הקטנה מזיקה הרבה."
          },
          {
            "hint": "",
            "question": "24. מצדיק רשע ומרשיע צדיק, תועבת ה' גם שניהם?",
            "answer": "כתב ר' יונה, המהפך בזכותו של הרשע מאהבתו אותו ומאשר יקר בעיניו, תועבת ה' הוא, כי האדם חייב לשנוא אויבי השם, וזה האיש לא די שלא ישנאם ולא יקלה אותם אך יאהבם ויכבדם ויצדיקם, ועוון גדול הוא לו ,כי בכבוד רשעים תחזקנה ידי החוטאים ולא יתעבו בני אדם את העבירות ולא יגנו את החוטא, גם ישפילו הצדיקים והחכמים, ויותר יאשם המרשיע צדיק מן המצדיק רשע, ושניהם תועבת ה'."
          },
          {
            "hint": "",
            "question": "25. למה זה מחיר ביד כסיל, לקנות חכמה ולב אין?",
            "answer": "כתב שם, למה יפזר הכסיל הונו לקנות חכמה, ועדיין לא קנה המידות ולא תיקן דרכי לבבו לגרש המידות הרעות, ונזק רב יגיע ללומד חכמה והוא בעל מידות רעות, והמלבי\"ם כתב, הכסיל שגדרו שאוהב התאוות, ונדמה לו שנותן מחיר בעד החכמה, שאם יחזיק בה יצטרך לתת בעדה התאוות שהוא דבר יקר בעיניו, והוא אין לו לב, היינו כוח המושל לעצור בעד תאוותיו וללכת בדרכי החכמה."
          },
          {
            "hint": "",
            "question": "26. בכל עת אוהב הרע, ואח לצרה יולד?",
            "answer": "כתב המאירי, צריך האדם להשתדל שיהיה לו חבר נאמן, זהו צורך גדול בהנהגה המדינית, ומשקטת לב האדם במבוכותיו ובמועצותיו ובהוצאת סודותיו, ואמרו חכמי המוסר אדם מבלי חברים כשמאל בלי ימין, ומטכסיס האוהב הנאמן לאהוב את האוהב כנפשו, ובעת הצורך יטרח להצילו כהצלת נפשו, והגר\"א כתב, דרשו חז\"ל פרד\"א ל\"ד ששלשה אוהבים יש לו לאדם, ממונו, ואוהביו וגמילות חסדים, ושני הראשונים אינם אתו בתמידות אלא באים אצלו לפי שעה אף בעולם הזה, וכ\"ש לעולם הבא, שלא יהיו אתו כלל, אך הגמילות חסדים תמיד אתך, וזהו שאמר ישעיהו נ\"ח, ח'- והלך לפניך צדקך, ואח לצרה ייוולד, כשבאה צרה על האדם חס ושלום בעולם הזה או בעולם הבא לא יועילו לו שני הראשונים, רק הגמילות חסדים."
          },
          {
            "hint": "",
            "question": "27. מה המעשה בחכם ששאל כמה אוהבים יש לך?",
            "answer": "מעשה בחכם אחד ששאל לבנו לפני מותו, בני כמה אוהבים יש לך, אמר, הרבה אוהבים וידידים יש לי, ומניינם מאה, אמר לו בני, אמר חכם אחד, אל תאהב את האוהב קודם שניסית אותו ועמדת על טיבו, שהרי אני שנולדתי לפניך לא הצלחתי לבנות אלא חצי אוהב ועכשיו לך בחון את ידידיך ותראה אם יש בידידות ממש, שאלו הבן, כיצד אבחון את ידידיי, אמר לו, קח עגל מת ושים אותו בשק ולך אל אחד מידידיך, ואמור לו, הרגתי איש ועשה לי טובה וקברהו בביתך כדי שלא ייוודע לאיש שהרגתיו, הלך הבן ועשה כעצת אביו, וכשבא לאוהב אחד, השיב לו, לך וקבור המת בעצמך ולביתי אל תיכנס, וכך הלך מאוהב אחד לשני, וכלום ענו לו אותה תשובה, חזר הבן אל אביו וסיפור לו הדבר, אמר לו אביו, כבר אמרו חכמים, האוהבים מרובים, אבל לעת צרה מעטים הם, עכשיו אשלח אותך לחצי אוהב שיש לי, הלך אליו ואמר לו שאביו שלחו לקבור המת, ענה לו, היכנס לביתי בחשאי שלא יראו אותך בני אדם וקבור המת, וכשראה הבן כך, סיפר לו האמת וכי רצה לבחון ידידותו."
          },
          {
            "hint": "",
            "question": "28. מה המעשה באוהב שלם?",
            "answer": "היו שני סוחרים, אחד במצרים והאחד בבבל, והכירו זה את זה רק בכתב, ואחר שמונה שנים נזדמן הסוחר אשר בבבל למצרים, וכשמוע הסוחר אשר במצרים על דבר בואו חרד לקראתו והביאו לביתו, ועשה לו משתה שמונת ימים, וביום השמיני ביקש הסוחר מבבל שהיה רווק, שישדך לו את היתומה שגידל בביתו, והלה נעתר, ונשא אותה לאישה וחזר לארצו, לא עברו ימים מרובים, והסוחר שבמצרים נתרושש וירד מנכסיו, ואמר בלבו אלך אל אוהבי הנאמן אשר בבבל שכל כך כיבדתיו בביתי, ואשטח בקשתי לפניו שירחם עלי ועל בני ביתי, והלך יום ולילה עד שהגיע לבבל באישון לילה, והיה בוש ליכנס לבית אוהבו שמא לא יכיר אותו ויגרשהו בראותו אותו ערום ויחף וחסר כל, ונשאר בבית אחד מחוץ לעיר, ובעודו שוכב ראה שני אנשים מריבים זה עם זה, ועמד אחד על חברו ורצחו נפש, והרוצח מיהר לברוח ויצא את העיר, וכשבאו אנשי הרשות לחפש הרוצח מצאו שם את הסוחר לבדו, ושאלוהו מי רצח את האיש הזה, אמר אני, שמרוב ייאוש בחר במות מחיים, ולקחוהו ונתנוהו בבית האסורים, ודנוהו למוות, ועמדו להוציאו להרוג בתליה למחרת היום, ואנשים רבים יצאו לראות בהריגת האיש, וביניהם גם הסוחר הזה מבבל, והכירו שהוא אוהבו אשר במצרים, מיהר ואמר לשופטים למה תעשו את זה, הרי לא הוא שהרגו אלא אני, כאשר שמעו הדבר מיהרו ואסרוהו והוליכוהו אל העץ. ובין הקהל היה הרוצח האמיתי, ואמר בלבו, למה ייהרג איש על לא עוול בכפו, מוטב שאסגיר עצמי לרשות, כי אין זה אלא נסיבה מעם ה' לשלם לי כגמולי, מוטב שאתוודה על פשעי אולי יכפר המוות על פשעי, ואז הלך הרוצח אל השופטים ואמר להם, דעו שאני הוא הרוצח ואתם אל תמיתו אדם על לא עוול בכפו, כי באמת לא זה הרגו ולא זה הרגו אלא אני, שזה בחר במוות מחיים והודה על דבר שלא עשה, וזה הלך להצילו, וכששמעו דברי הרוצח הניחו את שניהם ואסרו את זה והביאוהו אל עץ התלייה, והסוחר הבבלי הביא את הסוחר ידידו הטוב לביתו והלבישו והנעילו ונתן לו כל מחסורו ושלחו לביתו בשלום."
          },
          {
            "hint": "",
            "question": "29. אדם חסר לב תוקע כף, עורב ערובה לפני רעהו?",
            "answer": "כתב ר' יונה, קורהו חסר לב, כי יביא נפשו לידי מצה ומריבה, לדון עם המלווה בבואו להיפרע ממנו אם אין ללווה לשלם, כי אין דרך הערב לפרוע ברצון נפשו, זולת בחוזק יד בית דין, לפי שלא נהנה בדבר, ועל הלווה להשתדל בפירעון, וגם אחר כך יריב עם הלווה להיפרע ממנו בהימצא בידו נכסים, והמריבה דרך מגונה, ואין זה מן הנכון שיתבייש האדם לסרב בדבר שהדעת מחייבת לסרב לעשותו, ויש לו לחשוב ההפסד כנגד השכר, כי טוב לו לסרב ולעבור על רצון הלווה עתה, מן המריבה והשנאה אשר יימצא עמו באחרית הדבר אם לא ישלם הלווה."
          },
          {
            "hint": "",
            "question": "30. אוהב פשע אוהב מצה, מגביה פתחו מבקש שבר?",
            "answer": "מי שאוהב מצה ומריבה, אוהב את הפשעים הנולדים מהם, כי מן הכעס נולדים פשעים רבים, ומי שאוהב את השררה מקבל שבר, כי אהבת השררה גרוע מאהבת המצה ומריבה. וכתב המלבי\"ם, המצה שהיא המריבה הגדולה בהכאות, הוא על ידי שאוהב פשע, או ע\"י רב גאותו שהוא חושב את עצמו מעל כולם, והמגביה פתחו מבקש שבר, מי שביתו בנוי במקום נמוך, רק שמגביה הפתח לבד, ישבר בדרך כניסתו ויציאתו, כן אם הוא איש שפל ופותח פיו בגאווה למעלה ממה שהוא ישבר."
          },
          {
            "hint": "",
            "question": "31. עיקש לב לא ימצא טוב, ונהפך בלשונו ייפול ברעה?",
            "answer": "כתב המלבי\"ם, מי שלבו, הכוח המושל שבו, הולך אחר דרכים מעוקשים, ולא על פי דרך החכמה, שהיא הדרך הנכונה, הגם שיחפש הדרך הטוב על פי שכלו, לא ימצא טוב, כי הדרך הטוב הוא רק על פי החכמה, שאי אפשר למצאה בדעתו, רק על ידי הקבלה מפי החכמים, ובכל זאת יוכל להיות שגם לא יעשה רע, אבל הנהפך בלשונו, שמדבר תהפוכות, שהם היקשים מתעים, וחקירות כוזבות באלוהות ובאמונות, לא לבד שלא ימצא טוב, כי גם ייפול ברעה."
          },
          {
            "hint": "",
            "question": "32. וחטאתיכם מנעו הטוב מכם- לקשר לפסוק הנ\"ל?",
            "answer": "כתב הגר\"א, עשיית מצוות עשה הוא דרך הטוב, ומי שיש לו לב עיקש וסר מדרך הטוב, היא עשיית המצווה, לא ימצא טוב, כמו שכתוב בירמיהו ה', כ\"ה, וחטאתיכם מנעו הטוב מכם, חטא הוא שאינו עושה מצוות, והוא מלשון חסרון, ולכן נחסר ממנו הטוב, אבל גם רע אין בו, אבל מי שנהפך בלשונו, והוא איש תהפוכות, שעושה רע בדיבורו, הוא ייפול ברעה שעושה."
          },
          {
            "hint": "",
            "question": "33. יולד כסיל לתוגה לו, ולא ישמח אבי נבל?",
            "answer": "כתב המלבי\"ם, הכסיל הוא לפעמים בעל חכמה יתירה, רק שתאוותו גוברת עליו ומעוורת עיניו ותוליכהו שולל, ויש כסיל מלידה, שנולד בעל תאווה בטבעו, ויש כסיל על ידי הרגל ולימוד, והנה כעס לאביו גם שניהם, ובכל זאת אם אין הכסילות טבעי, הגם שלא ישמח בו, לא ימלא יגון, כי מקווה שיתחנך לדרך הטוב ויעזוב את הכסילות, אבל אם יולד כסיל, שהוא כסיל טבעי, הוא לתוגה לו, כי אין תקווה, ולא ישמח אבי נבל, הנבל שהוא הפך הנדיב, הוא לרב על פי ההרגל, ויש שאביו הנבל מלמדהו ומחנכהו להיות נבל כמוהו ושמח בזה, אבל לבסוף יגלה כי שמחתו תוגה לו."
          },
          {
            "hint": "",
            "question": "34. לב שמח ייטיב גהה, ורוח נכאה תיבש גרם?",
            "answer": "כתב הרלב\"ג, הנה משמחת הלב יתחדש טוב מראה הגוף להתפשט הדם והחום הטבעי בחלקי הגוף, והרוח נכאה שהא הפך משמחת הלב היא תייבש את כל האיברים מפני התקבץ הדם והחום הטבעי בפנימי הגוף, ויבאר שהשמחה משובחת וההצטער מגונה, והגר\"א כתב, יש באדם ארבעה דברים- עור ובשר, גידים ועצמות, עור הוא מבחוץ וגרוע מכולם, ולפנים ממנו הבשר, ואחר כך הגידים, ואחר כך העצמות, פנימית מכולם, ובהן ארבע נשמות- נפש, רוח, נשמה, חיה, וליחידה אין מי שיזכה, ואף לעתיד לבוא לא יזכו ליחידה רק יחידי סגולה, וכאשר נאסף האדם לבית עולמו, תחילה נשתנה העור, ואחר כך נרקב הבשר, ואחר כך יפרקו הגידים, ואחר כך העצמות, ואמר שהלב שמח יטיב אפילו גהה שהוא העור, והרוח הנכאה תייבש אפילו הגרם, שהוא חלל העצם ששם המח."
          },
          {
            "hint": "",
            "question": "35. שוחד מחיק רשע יקח, להטות אורחות משפט?",
            "answer": "כתב רש\"י, הקב\"ה מקבל דברי הכנעה ופיוס מחיק הרשעים, כלומר בסתר בינו לבינם, להטות אורחות משפט, להפוך דינו מרעה לטובה, והרלב\"ג כתב, הרשע ייקח שוחד מחיק הנותן בסתר בדרך שלא יודע, וייקחהו להטות אורחות משפט."
          },
          {
            "hint": "",
            "question": "36. את פני מבין חכמה, ועיני כסיל בקצה ארץ?",
            "answer": "כתב רש\"י, החכמה לפני מבין היא, אין החכמה מצויה לכסיל כי אומר רחוקה היא ממני, איך אוכל לשנות סדר נזיקין שהוא שלושים פרקים, מסכת כלים שלושים פרקים, מסכת שבת כ\"ד פרקים, אבל לחכם הוא דבר קל, היום שונה שני פרקים ומחר שניים, ואומר כך עשו אותן שהיו לפני מעולם, ויש אומרים שרומז על דרך הלימוד, שבתחילה יגרוס ואחר כך יסבור, שבתחילה ילמד בפשטות ואחר כך בעיון."
          },
          {
            "hint": "",
            "question": "37. מה בין טוב, ערב ומועיל?",
            "answer": "כתב הגר\"א, ערב הוא בתענוגי העולם הזה הערבים לגוף. וטוב ומועיל הם שניהם כאחד טובים, אך מועיל הוא לאחר זמן, ובעת שאוכל אינו טוב לו, כמו רפואה שהיא מרה לו בעת שייקחנה, ואחר כך יועיל לו, הטוב הוא שבשעת מעשה הוא גם כן טוב, וכן הוא בענייני העולם הבא, ערב הוא הלומד על מנת שיקראוהו רב טוב מועיל הוא העוסק כדי לידע כל דין לאמיתו, וזה הלומד אין טוב לו בשעת לימודו, אלא אחר כך כשידע הדין, אבל הלומד כדי לקיים מצוות בוראו במה שלומד, טוב לו גם בשעת לימודו, וזהו את פני מבין חכמה שהמבין רואה את החכמה שלפניו ונהנה ממנה מפני שכוונתו לקיים מצוות בוראו, אבל עיני הכסיל שלומד כדי לידע דינים, עיניו על קצווי ארץ שאינו נהנה עד שילמד מה שלבו חפץ."
          },
          {
            "hint": "",
            "question": "38. כעס לאביו בן כסיל, וממר ליולדתו?",
            "answer": "כתב הרלב\"ג, הנה הבן שהוא כסיל, מכעיס לאביו תמיד, והוא ממר ליולדתו כי לא יקבל מוסרם, ולא די בזה, אבל יהיה בוחר ברע. וכתב רש\"י, כגון ירבעם כעס הוא להקב\"ה, וממר לכנסת ישראל שהחטיא אותם."
          },
          {
            "hint": "",
            "question": "39. גם ענוש לצדיק לא טוב, להכות נדיבים עלי יושר?",
            "answer": "כתב ר' יונה, הצדיק תפילתו נשמעת, והנה בידו לברך ולענוש, ולא טוב לצדיק לענוש לאשר יחטא לו, כי מן הראוי לצדיק למחול ולהעביר על מידותיו, והמושלים בעם בידם להכות ולהינקם מאשר יחטא להם, על כן אמר כי לא טוב אשר יכו הנדיבים וינקמו מן החוטא להם, וראוי שתהיה המחילה לחוטא להם, מכלל נדיבות לבם ודרכי חסדם."
          },
          {
            "hint": "",
            "question": "40. מדוע כל שחברו נענש על ידו אין מכניסים אותו במחיצתו של הקב\"ה?",
            "answer": "איתא במסכת שבת דף קמ\"ט, גם ענוש לצדיק לא טוב, ואין לא טוב אלא רע, דכתיב לא יגורך רע, והטעם שאין מכניסים אותו במחיצתו של הקב\"ה, יבואר על פי המעשה בר\"י בן לוי שהיה המין מצערו ומתווכח עמו בענייני המקרא, יום אחד לקח תרנגול, שניכר בו רגע הזעם של הקב\"ה, ורצה לכוון הרגע שזועם הקב\"ה, ונרדם, אמר, משמע שאין טוב לעשות כן, שנאמר ורחמיו על כל מעשיו, אם כן מי שמעניש אחרים אין בו ממידת הרחמנות ולכן אינו יכול להיות במחיצת הקב\"ה שהוא רחום וחנון- מעם לועז."
          },
          {
            "hint": "",
            "question": "41. חושך אמריו יודע דעת, יקר רוח איש תבונה?",
            "answer": "מדבר בשבח השתיקה, מי שיש בו דעת ודברי החכמה ערוכים על שפתיו, והוא חושך אמריו ואין מדבר בם אלא דבר בעתו, וכן אינו מדבר אלא אל אוזן שומעת ובמקום שמחבבים אמריו ושותים בצמא את דבריו, והמאירי כתב, ידוע שרוב הדיבור מרגיל הלשון לדבר טעות או שגיאה או דבר שימצאהו בו נזק, כדלעיל י', י\"ט- ברב דברים לא יחדל פשע, ועל זה אמר שהיודע דעת מונע שפתיו מלדבר רק כפי ההכרח, ואיש תבונה הוא יקר הדיבור, ולא ידבר דבר עד שישקול אותו תחילה במאזני תבונתו."
          },
          {
            "hint": "",
            "question": "42. גם אוויל מחריש חכם יחשב, אוטם שפתיו נבון?",
            "answer": "אף על פי שמכירים שהוא אוויל, אבל בהיותו מחזיק בפלך השתיקה מיראתו מכישלון, נחשבת שתיקה זו לחכמה, ומכאן אמרו יפה שתיקה לחכמים קל וחומר לטיפשים, ובמצודת דוד כתב, מי שיוכל להשתיק האוויל שלא יוסיף לדבר איוולתו, לחכם יחשב, כי דבר גדול עשה, והאוטם, הסותם שפתי האוויל ייקרא נבון, וכפל הדבר."
          }
        ]
      },
      "יח": {
        "": [
          {
            "hint": "",
            "question": "1. לתאווה יבקש נפרד, בכל תושייה יתגלע?",
            "answer": "כתב רש\"י, מי שהוא נפרד מהקב\"ה שלא לשמור מצוותיו, לתאוות לבו ויצרו הרע הוא רודף, וסוף בכל תושייה יתגלע, בין חכמים תתגלה חרפתו, והמלבי\"ם כתב, מי שכבר נפרד מן התאווה ויבקש אותה, כגון הזקן והחולה ועושים תחבולות שיתאווה תאווה על ידי סממנים וכדומה, הוא יתגלה כי זה יחליש גופו בכל מיני תשות כוח, ומי שנפרד מן התאווה כמו הנזירים הפורשים למדבריות במקום שאין אנשים, גברה תאוותם עוד יותר, מתוך שיבקשו התאווה ולא נמצא אצלם, והגר\"א כתב, תכף כאשר האדם נפרד מן התורה הוא רודף אחר התאווה ומבקש אותה, כי התורה משבר את התאווה, ויתגלה קלונו בכל מקום."
          },
          {
            "hint": "",
            "question": "2. לא יחפוץ כסיל בתבונה, כי אם בהתגלות לבו?",
            "answer": "כתב המלבי\"ם, יש הבדל בין כסיל ואוויל, שהאוויל מסופק בחוקי החכמה ובכל זאת הוא חפץ בתבונה ואם היה מבין הכל בתבונה עד שלא יסתפק הרי היה שמח, לא כן הכסיל שהוא יודע חוקי החכמה, רק התאווה תאלצהו, ועל ידי כך חולק על החכמה, ולא יחפוץ בתבונה כלל, רק בציורי התאווה העולים על לבו מעומק הנפש בין טוב ובין רע יעשה, הגם שהתבונן שציוריו לא טובים, ורצונו בהתגלות לבו, לפרסם תאוות לבו בבקשת התענוג."
          },
          {
            "hint": "",
            "question": "3. בבוא רשע בא גם בוז, ועם קלון חרפה?",
            "answer": "כתב שם, ממידת הצדק לכבד כל אדם ודרך הרשע לא די שאינו בוש מרשעו אלא דרכו לבזות, שכל בני אדם מבוזים בעיניו, ודרך הרשע לבזות את הנכבדים ולחרף בחרפה את הנקלים, והגר\"א כתב, כשבא הרשע לבית המדרש, לא בא ללמוד תורה, אלא לשמוע מי שטעה בכדי שיבזהו אחר כך."
          },
          {
            "hint": "",
            "question": "4. מים עמוקים דברי פי איש, נחל נובע מקור חכמה?",
            "answer": "כתב ר' יונה, האיש אשר הוא נובע מקור חכמה כנחל, דברי פיו כמים עמוקים, אשר לא יגיע האדם לשתות מהם עד אשר יטרח וידלה אותם, כך השומע דברי חכם ונבון, שלא ידמה בנפשו כי הבין דבריו למשמע אוזניו, לבוא עד תכונתם ולעמוד עד תכלית הבינה בהם, מבלי שיחזור עליהם פעמיים ושלוש, ופעמים יאריך החכם בדבריו לכלול בהם טעם, ולא יבין השומע עד אחרי המחשבה והעיון, והמלבי\"ם כתב, מה שידבר אדם בדברי חכמה הוא דולה מים עמוקים, כי החכמה עמוקה מאוד, וצפונה בעומק הנפש, ומן המקור עד ההוצאה לחוץ יש מרחק רב, ובכל זאת מקור חכמה הוא כנחל נובע תמיד מבלי טורח, ויפוצו מעיינותיו חוצה, רק טבע הגוף ויצרי הלב מעמיקים ומסתירים אותה, עד שהחכם המדבר דברי חכמה צריך לקשור חבל בחבל עד יוציא המים מן העומק וידלנה למעלה."
          },
          {
            "hint": "",
            "question": "5. שאת פני רשע לא טוב, להטות צדיק במשפט?",
            "answer": "כתב רש\"י, לא טוב להם לרשעים שנושאים להם פנים בעולם הזה ונפרעים מהם לעולם הבא, וטוב להם לצדיקים שמכריעין להם כף מאזניים לחייבם בעולם הזה, ונפרעין מהם בחייהן וזוכים לעולם הבא, והגר\"א כתב, לא טוב לישא פנים לרשע, אפילו בדבר תורה או בכל דבר, כי אם תשא פניו פעם אחת, יבוא לידי כך שיטה אפילו צדיק במשפט עמו."
          },
          {
            "hint": "",
            "question": "6. שפתי כסיל יבואו בריב, ופיו למהלומות יקרא?",
            "answer": "כתב במצודת דוד, הכסיל לא ידבר בנחת ובשלווה כי אם במריבה והרמת קול, ופיו יקרא לעצמו הכאות גדולות המשברות, כי בעבור אמרים כאלה יוכה מאנשים, ור' יונה כתב, ולמדנו להזהיר מהגביה הקול בתוכחה ובמחלוקת, כי דברי חכמים בנחת נשמעים."
          },
          {
            "hint": "",
            "question": "7. פי כסיל מחיתה לו, ושפתיו מוקש נפשו?",
            "answer": "כתב המלבי\"ם, המחיתה הוא השבר, והמוקש הוא קודם למחיתה, ורצה לומר בשפתיו החיצוניות יעשה לו מוקש שבו תלכד נפשו בפח יקוש, וי\"מ שפיו של הכסיל מפחיד אותו כיוון שהרגילו לדבר בלא מחשבה ובלא התבוננות, ולכן מביאו פיו לידי מכשול ונזק."
          },
          {
            "hint": "",
            "question": "8. דברי נרגן כמתלהמים, והם ירדו חדרי בטן?",
            "answer": "כתב הגר\"א, דברי המחרחר ריב הם דברים קשים וחדים שדוקרים לגוף כחרבות, והם ירדו חדרי בטן, כי הדיבור קשה לגוף יותר מהכאה, כי ההכאה אינה אלא בגוף, וזה יורד חדרי בטן אל הנפש, ועוד שההכאה תתרפא, אבל דיבור לא יתרפא, והמלבי\"ם כתב, נרגן הוא מי שמתלונן תמיד על ה' שבראו לרעתו, ושהרעות בעולם הם רבות מן הטובות, וטוב לו שלא היה נברא, ובזה יתלונן תמיד על הנהגת ה' עמו כי עזבו אל המקרה, ודבריו כמתלהמים, כאילו ה' מכה אותו תמיד ועושה עמו רעות, והרעות הללו אינם חוצה לו, רק נמצאים בחדרי בטנו ודמיונותיו, ודבריו מכים ומהלימים אותו, שאם לא היה נרגן ימצא שהכל לטובה, והכל חסד וברכה וישמח בחלקו."
          },
          {
            "hint": "",
            "question": "9. גם מתרפה במלאכתו אח הוא לבעל משחית?",
            "answer": "כתב המאירי, כל כך נוטה לבו להרע וכוונתו להזיק, שאף מתבטל ממלאכתו להביא דיבת המתחברים עמו מזה לזה, ומסבב להביא תגר ביניהם, והנה הוא אח לבעל השחתה, ור' יונה כתב, בא להוכיח העצל המתרפה במלאכת עצמו וחושב כי לא יהיה בו חטא, על זה אמר שהוא אח לבעל משחית, כי ייחשב המשחית ממון עצמו- חוטא, והגר\"א כתב, הלומד תורה לפרקים הוא מרפה עצמו מדברי תורה."
          },
          {
            "hint": "",
            "question": "10. מגדל עוז שם ה', בו ירוץ צדיק ונשגב?",
            "answer": "כתב ר' יונה, יושע האדם מן הצרה בזכרו שם ה', ובהתפללו לפניו, בשמו ירוץ הצדיק ויבטח בו, ולא יירא מן המכשול, כי לבו בטוח בה' ולא תאונה אליו רעה, ואם יפגעהו פגע יינצל ממנו, והרלב\"ג כתב, הנה שם ה' הוא מגדל עוז, כי בו עוז לאדם ותוקף, עד שלא ינצחהו שום דבר רע, ובו יחסה מכל מזיק מחרף, כי השי\"ת אשר דבק בו, יצילהו מפני דבקות השגחתו בו, ודבקות האדם בו הוא מצד השגתו לפי מה שאפשר."
          },
          {
            "hint": "",
            "question": "11. הון עשיר קרית עוזו, וכחומה נשגבה במשכיתו?",
            "answer": "כתב ר' יונה, הצדיק בוטח בשי\"ת, והעשיר בוטח בעושרו, והנה הביטחון בהשם יתברך, תשועה מן הצרות. והביטחון בעושר סיבת נפילה מן השלווה, והגר\"א כתב, יש שני יצר הרע לאדם, אחד מבחוץ ואחד מבפנים, מבחוץ הוא העולם, בעת שישיג מגמתו לעבודת השם יתברך, ילעגו עליו ובפיהם ידברו, למה לך זה? והוא יצר הרע מבחוץ, כמו שכתוב לפתח חטאת רובץ, ולכן נקבע מזוזה על פתח ביתו, להגן עליו כשיצא, ובפנים זה יצר הרע הפנימי שלו, והמלבי\"ם כתב, העשיר ייחשב הונו כחומה נשגבה והוא נמצא רק במשכיתו, רוצה לומר בשכיית לבו ודמיונו היא חומה נשגבה, כי קנייני העולם הזה הם קניינים מדומים."
          },
          {
            "hint": "",
            "question": "12. לפני שבר יגבה לב איש, ולפני כבוד ענווה?",
            "answer": "כתב המלבי\"ם, כבר אמר כי תועבת ה' כל גבה לב, וה' יענישהו תיכף, והגבהות לב היא הסימן לשבר הבא אחריו, והעשיר אשר הונו במשכיות לבבו כחומה נשגבה, יישבר, אבל הענווה תלך לפני כבוד, שהעניו חוסה במגדל עוז, שם ה' אשר שוכן את דכא ושפל רוח, ויזכה לכבוד, והגר\"א כתב, כשהקב\"ה רוצה לנקום באדם כדי שיתגדל ויתקדש שמו בעולם, הוא מגביהו מתחילה ואחר כך משפילו כדי שתהיה נקמתו רבה, ומחמת זה יתגדל שמו, כמו המן, שהגביהו עד שהיה משנה למלך, כדי שיתלוהו בגבהותו, ואז היה הנס בפרסום גדול מאוד, וכל המשפיל עצמו הקב\"ה מגביהו."
          },
          {
            "hint": "",
            "question": "13. משיב דבר בטרם ישמע, איוולת היא לו וכלימה?",
            "answer": "כתב המלבי\"ם, מדרך החכמה שלא ישיב רק דבר ברור, לכן צריך לשמוע טענת השואל וכל צדדי ספיקותיו, ולהחליט הדבר הברור, ובזה ישיג כבוד מן השומע, אבל אם ישיב בטרם ישמע כל צדדי הספק, ישיב איוולת וישיג כלימה מן השומע, ור' יונה כתב, הגאווה מדרכי האיוולת, והמשיב דבר בטרם ישמע זה יורה על גבהות הלב, כי הוא בוטח בלבו להבין דברי חברו טרם כילה לדבר, ותחשב לו לאיוולת וגאווה וכלימה, בהגלות הדבר כי לא הבין דברי חברו."
          },
          {
            "hint": "",
            "question": "14. רוח איש יכלכל מחלהו, ורוח נכאה מי ישאנה?",
            "answer": "כתב רש\"י, רוח גבר שהוא איש גיבור ואינו נותן דאגה בלבו ומקבל כל הבא עליו בשמחה ובחיבה, אין כוחו סר מעליו, וכתב במצודת דוד, שיסבול חוליו ויחזיק חולי הגוף בבריאותו, אבל כשהרוח עצמה נכאה ושבורה בעצב ויגון, אין הגוף נושא אותה להחזיקה, כי אם היא נושאת הגוף אלי חולי, ור' יונה כתב, שהרוח נכאה היא הדאגה, ובא להזהיר מן הדאגה שלא ישליטנה האדם על נפשו, רק ישתדל לבטוח בה' ולהישען על אלוקיו."
          },
          {
            "hint": "",
            "question": "15. לב נבון יקנה דעת, ואוזן חכמים תבקש דעת?",
            "answer": "כתב במצודת דוד, מי שיש לו לב נבון הנה מעצמו יקנה הדעת בבינת הלב אבל החכמים שאין בידם אלא מה ששמעו, הנה אוזנם תבקש ותחזור אחר הדעת לשמוע מזולתם, כי אין להם בינה להבין מעצמם, והמאירי כתב, הבנת האדם הטובה בלימודו מעת יצירתו חלוקה לשני מינים- האחד שהוא קל הבנה ומפולפל ומבין מדעתו ושכלו, והוא הנקרא נבון, והשני שאינו מפולפל ומבין מדעתו, אבל מקבל מזולתו מרוחב לב, ובבית קיבול מספיק וזוכר."
          },
          {
            "hint": "",
            "question": "16. מתן אדם ירחיב לו, ולפני גדולים ינחנו?",
            "answer": "כתב הגר\"א, מה שאדם ייתן צדקה לעניים, אז הקב\"ה נותן לו פרנסתו בהרחבה, והמלבי\"ם כתב, יש הבדל בין הנדיב ובין איש המתן, שאיש המתן דרכו לתת מתנות גם לעשירים ולגדולים, והגם שידמה שמפזר מעותיו בחינם, לפעמים ירחיב לו כי ינחנו לפני גדולים, ובעת יצר לו, יזכרו מתנותיו וישתדלו בעדו."
          },
          {
            "hint": "",
            "question": "17. צדיק הראשון בריבו, ובא רעהו וחקרו?",
            "answer": "כתב המאירי, הערה לדיין שלא ישקיע מחשבתו על מה שיספר לו הראשון והוא התובע את חברו בדין, עד שישמע דברי חברו הנתבע, ומזה אמרו במסכת סנהדרין דף ז' אזהרה לדיין שלא ישמע בעל דין עד שישמע דברי חברו, כדי שלא תשקע מחשבתו על דברי התובע בהטעמת דבריו, והמלבי\"ם כתב, בא ללמד שלא יתעצם בדינא ודיינא, כי גדול ההפסד מן השכר, וטוב יותר שיתפשר ועל כל פנים בדבר המסופק יעשו גורל ביניהם וכפי הגורל יקום."
          },
          {
            "hint": "",
            "question": "18. מדינים ישבית הגורל ובין עצומים יפריד?",
            "answer": "כתב המאירי, הערה להרחיק המחלוקת, אף בעניין שהמחלוקת מצויה בו, כגון האחים והשותפים הבאים לחלוק, ראוי להם להשתדל בהרחקתה ומניעתה, והוא שיחלקו בגורל כמצוות התורה אשר כל נתיבותיה שלום, כדכתיב- אך בגורל יחלק את הארץ, ולזה אמר מדינים ישבית הגורל כלומר שהגורל ישבית קטטות ומריבות, ובין עצומים יפריד, ועצומים הוא תואר מעניין תוקף, כלומר בין המתחזקים במריבה ומתערבים בתגר יפריד ויסיר קנאת איש מרעהו עד שייפרדו זה מזה, וישתדל כל אחד בשלו, והגר\"א כתב, שני בני אדם מתקוטטים ריב על חפץ אחד, זה אומר שלי הוא, וזה אומר שלי הוא, מטילין גורל ואז ישבות הריב."
          },
          {
            "hint": "",
            "question": "19. אח נפשע מקרית עז, ומדינים כבריח ארמון?",
            "answer": "כתב ר' יונה, יש על האחים להיזהר על המדון, פן יבואו מן המדון, אל השנאה והאיבה, והנה אח פושע ומורד באחיו קשה יותר מקרית עז, רוצה לומר, כי קשה ורע על האח כאשר ימרוד בו אחיו מאשר ישנאוהו כל אנשי קריית עז, כי קרוב הנזק לבוא משנאת האח, כי הוא יודע ענייני אחיו ובמה יכול להזיק לו, ומדינים כבריח ארמון, מדינים אשר בין אחים קשים וחזקים בריח הסוגר דלתות הארמון, אשר לא יוכל איש לפתוח הדלתות מבחוץ ולשבור הבריח, כן לא יוכל למצוא דרך ולפתוח פתח לשים שלום ביניהם, כי שנאה חזקה ביניהם, כי המרד והבגידה שיבגוד איש באחיו נוגעת עד הנפש מבגידת איש נכרי."
          },
          {
            "hint": "",
            "question": "20. מפרי פי איש תשבע בטנו, תבואת שפתיו ישבע?",
            "answer": "כתב המאירי, צריך לשמור הלשון משגיאה כפי היכולת, כי היא סיבת כל המקרים הבאים מבחוץ, אם מצד בני אדם בנקמה ותגמול, אם מצד האל בעונש ובגמול, וכתב הרלב\"ג, מפרי דברי איש ישבע בטנו, אם לטוב אם לרע ישבע פרי שפתיו, והמשל כי הדובר רכות ישיב חמה במענה פיו, ויאכל פרי דבריו, שיסיר הרע ממנו, והדובר קשות יעורר החמה ויביא עליו מהרה הרעה."
          },
          {
            "hint": "",
            "question": "21. מוות וחיים ביד הלשון, ואהביה יאכל פריה?",
            "answer": "כתב ר' יונה, מי שאוהב הלשון, והוא האיש החפץ לדבר תמיד, ישתדל לקבל תמיד שכר עליו, וידבר תוכחות חיים וישים שלום בין חברו, או ילמד תורה, וייזהר מלשון הרע ורכילות וכל דיבור רע, אבל המדבר לשון הרע ורכילות ייענש על פרי פיו, כי ברוב דבריו לא יחדל פשע וזה סיבה שתורידהו לדרכי מוות."
          },
          {
            "hint": "",
            "question": "22. מה המעשה במלך פרס?",
            "answer": "איתא במדרש תהילים ל\"ט, מעשה במלך פרס שנטה למות ונעשה כחוש ביותר, אמרו לו הרופאים, אין לך תקנה עד שיביאו חלב לביאה, ותשתה אותו עד שתתרפא. שלחו אל שלמה המלך ונטלו בידם ממון רב, מיד שלח שלמה וקרא לבניהו בן יהוידע, אמר לו כיצד נוכל למצוא חלב לביאה, אמר לו בניהו, תן לי עשרה עיזים, הלך הוא ועבדי המלך לגוב האריות, והייתה שם לביאה מינקת גוריה, יום ראשון עמד לו מרחוק והשליך לה עז אחת ואכלתה, יום שני נתקרב מעט והשליך אחרת, וכן בכל יום ויום, לסוף עשרה ימים נתקרב אצלה עד שהיה משחק עמה וממשמש בעטיניה, ולקח מחלבה והלך לו לדרכו, ובאו אצל שלמה ופטרן לשלום והלכו לדרכם, כשהיו בחצי הדרך ראה אותו רופא בחלומו שהיו איבריו מתקוטטין זה עם זה, הרגליים אומרים אין בכל האיברים כמונו, שאם לא הלכנו לא היה הגוף יכול להביא מן החלב, ענו הידיים ואמרו אין כמונו שאם לא היינו ממשמשין לא היה יכול להביא מן החלב, העיניים אמרו אנו למעלה מן הכל, שאם לא היינו מראים לך הדרך לא היה נעשה כלום, ענה הלב ואמר אני למעלה מכם, שאם לא נתתי העצה לא הועלתם כלום, ענתה הלשון ואמרה, אני טובה מכם שאם לא הדיבור מה היינו עושים, ענו כל האיברים והשיבו ללשון, איך לא יראת להידמות אלינו, ואת יושבת במקום חושך ואפילה, ואין בך עצם ככל האיברים, אמרה להם הלשון, היום תאמרו שאני שולטת בכם, כשניעור הרופא משנתו שמר החלום בלבו והלך לדרכו, נכנס אצל המלך, ואמר לו הנה לפניך חלב כלבא שביקשנו בשבילך ותשתה, מיד קצף המלך עליו וציווה לתלותו, כשהלך להיתלות התחילו כל האיברים לרעוד, אמרה להם הלשון, הלא אמרתי לכם שאין בכם ממש, אם אציל אתכם האם תודו לי שאני שולטת עליכם, אמרו לה, הן, מיד אמרה הלשון לתולים, השיבוני אל המלך, והשיבוהו אל המלך, אמר לו, מדוע ציווית לתלות אותי, אמר לו, שהבאת חלב כלבתא, לקח ממנו ושתה, ונתרפא, ונמצא שהיה חלב לביאה, ויפטרו אותו לשלום, אמרו לו כל האיברים, עכשיו אנו מודים לך שאת שולטת בכל האיברים, זהו שנאמר מוות וחיים ביד הלשון."
          },
          {
            "hint": "",
            "question": "23. מצא אישה מצא טוב, ויפק רצון ה'?",
            "answer": "כתב המאירי, מצא אישה, רצה לומר חשובה ובעלת שכל, וזה הערה להיזהר בנישואי אישה שיבדוק אחריה, כי רוב ענייני הנהגת האדם מוסרים בידה, וכשימצאנה על הצד הראוי, יפק רצון מה', רצה לומר, יוציא רצון ופיוס לעצמו מה', ור' יונה כתב, אם בכל קנייני האדם יש סכנה של פורענות, כמו העושר והשלווה והכבוד, שיש עושר שמור לבעליו לרעתו, אבל מי שמצא אישה שזימן לו ה', מצא טוב בלי נזק, וטובה בלי רעה, כנאמר אשת חיל עטרת בעלה, ויפק רצון ה', יעשה רצון ה', כי האישה מצלת את האדם מן החטא."
          },
          {
            "hint": "",
            "question": "24. תחנונים ידבר רש, ועשיר יענה עזות?",
            "answer": "כתב הרלב\"ג, העוני סיבה שתהיה לשון הרש מבקשת החיים כי הוא ידבר תחנונים, ובזה האופן לא די שלא יעורר מדנים, אבל ישקיט הריב והחמה מעליו, ואמנם העשיר יבטח בעושרו לחשבו שהוא קרית עוזו, וידבר מפני זה עזות, וזה יהיה סיבה לשבירתו, כי לא יוכל להתנהג עם כולם כראוי, והגר\"א כתב, בתפילה שהוא תחנונים, צריך האדם להיות בעיניו כרש, והרב שמלמד תורה צריך להיות עז, כמו שאמרו זרוק מרה בתלמידים- כתובות ק\"ג, והתלמיד צריך לדבר בהכנעה, כדאיתא בברכות דף ס\"ג- כל תלמיד שכעס עליו רבו פעם ראשונה, ושותק, זוכה להבחין בין דם טמא לדם טהור, ואם כועס עליו פעם שנייה ושותק, זוכה להבחין בין דיני ממונות לדיני נפשות."
          },
          {
            "hint": "",
            "question": "25. איש רעים להתרועע, ויש אוהב דבק מאח?",
            "answer": "כתב רש\"י, אדם שקונה לו רעים עד שיבוא יום שיצטרך להם ויקרבוהו, ואם תאמר מה בכך, עונה יש אוהב שיקרבהו יותר מקרוביו ואחיו, והמלבי\"ם כתב, כבר אמרו המחקרים, כי הקונה אוהבים רבים, אפילו אחד אין לו, כי האהבה יחידה היא, וככל שתתרבה בטלה ונפרדה, וזה שכתוב מי שיש לו רעים הרבה, הוא רק להתרועע, שידמה שהוא איש רעות ורעים, ובאמת אין לו רעים, ויש אוהב, אם יש לו אוהב אחד, אז הוא דבק מאח, וזה גדר האהבה, שתגדל על כל האהבות גם מאהבת אחים."
          },
          {
            "hint": "",
            "question": "26. מי הרעים של האדם?",
            "answer": "כתב הגר\"א, שלושה רעים לאדם, ממונו, קרוביו וגמילות חסדים ומעשים טובים, ואיש רעים רודף אחר שני הרעים הממון והקרובים, הוא יישבר, כי לא עימו בקבר יבואו, ואף בנטותו למות וייפול למשכב ויחלה חולי גדול, הם לא יועילוהו באהבתם ולא יצילוהו מגזירתו למות, אך יש אוהב שאינו אצלו, אך דבק בו יותר מקרוב שבקרוביו, והוא האח כי תמיד עימו ויצילהו מכל צרה בעולם הזה ובעולם הבא, ודבק עמו בעולם הזה ובעולם הבא והוא גמילות החסדים ומעשים טובים שעשה."
          }
        ]
      },
      "יט": {
        "": [
          {
            "hint": "",
            "question": "1. טוב רש הולך בתומו, מעיקש שפתיו והוא כסיל?",
            "answer": "כתב המלבי\"ם, טוב יותר מי שהוא רש עד שהכל רואים רישו החיצוני, אבל הוא הולך בתומו. בלתי מתמוטט מצדקתו, וכפיו כן לבו, והוא בעל עושר נפשי פנימי, ממי שהוא כסיל בפנימיותו, שהתאווה מושלת עליו, ושוללת ממנו הון החכמה והוא רש בפנימיותו, והוא מעקש שפתיו ומסתיר מה שבלבו, ובשפתיו יעקש דרכו בפנימי כאילו הוא אוהב חכמה."
          },
          {
            "hint": "",
            "question": "2. גם בלא דעת נפש לא טוב, ואץ ברגליים חוטא?",
            "answer": "כתב הגר\"א, אם אדם עושה מצוות ואינו עוסק בתורה, לא טוב, כמו אדם שיתענג בכל המעדנים אם לא יאכל לחם תהיה נפשו רעבה, כך גם אם יקיים המצוות כולם, ולא ילמד תורה אז הוא נפש לא טוב, כי יראת ה' באה מהתורה, ואם לא ילמד לא יהיה לו יראה, ורגליים הם המידות, שצריך האדם להרגיל עצמו במידות הטובים, עד שיעשו לו כטבע, אך צריך לילך במידות מדרגא לדרגא כמו הולך בסולם, ולא יקפוץ למדרגה שאינו ראוי לה, וזהו אץ ברגליים, שקופץ למידה גבוהה שאינה לו, והוא ייפול ממנה."
          },
          {
            "hint": "",
            "question": "3. איוולת אדם תסלף דרכו, ועל ה' יזעף לבו?",
            "answer": "כתב רש\"י, בעוונו בא לו הרע, כי באיוולתו תסלף דרכו ועבר עבירות, ונפרעין ממנו, ובבוא לו הצרה זועף לבו על הקב\"ה, וממהר אחר מידת הדין, כגון אחי יוסף שאמרו מה זאת עשה לנו אלוקים, והגר\"א כתב, הצרה הבאה לאדם היא מחמת איוולתו, כמו שכתוב לעיל פרק י\"ג, כ\"א, חטאים תרדף רעה, והוא זועף על ה', ואמרו במסכת שבת דף ק\"ד, הבא ליטהר מסייעין אותו, ולפעמים אדם מתחיל ללמוד תורה ולקיים מצוות, ואחר כך פורש מחמת שקשה לו מאוד, לפי שאין מסייעין לו, וזועף על ה', למה לא סייעוהו ובאמת הוא מחמת איוולתו, והוא כי כל אדם צריך לילך לפי מדרגתו ולא יקפוץ, ואז ילך לבטח דרכו, ואף יסייעוהו, וזה שלא הולך בדרכו, לא יסייעוהו."
          },
          {
            "hint": "",
            "question": "4. הון יוסיף רעים רבים, ודל מרעהו יפרד?",
            "answer": "כתב הרלב\"ג, העושר יוסיף לבעליו רעים רבים, כי הוא מהנה אותם תמיד בהונו ואולם הדל לא יקנה לו רעים, ודלותו יהיה סיבה שיהיה נפרד מרעהו הדל כי אין לו במה שיהנהו בו, להמשיך הרעות ביניהם."
          },
          {
            "hint": "",
            "question": "5. עד שקרים לא ינקה, ויפיח כזבים לא ימלט?",
            "answer": "כתב הרלב\"ג, מי שיעיד שקרים וכזבים, ויסבב בזה להצדיק רשע, ולהרשיע צדיק, לא ינקה מעונש אפילו לא יוזם. הקב\"ה יענישהו עונש נפלא על זה, והגר\"א כתב, ההבדל בין שקר לכזב הוא, כי שקר הוא שבעת שמדבר אין דעתו לעשות כן, וכזב הוא שמתחילה היה בדעתו לעשות ואחר כך נפסק ממנו, וכן הוא בתורה אלו השניים, כמו שאומרים בתפילה: למען לא ניגע לריק ולא נלד לבהלה, והוא, כי שקר הוא שלומד ואינו מקיים, והוא שבעת תלמודו חושב רק למלאת פנייתו ולקנטר, וכזב הוא שלומד ומקיים, אך שהוא לימים מועטים פורש מן הכל, וזהו- לא ניגע לריק, שבעת יגיעתו בתורה הוא לריק אין בו ממש, וזהו שקר, ולא נלד היינו, אף שנלד, והוא עושה מעשים טובים ולומד, אך הוא לבהלה, במה שפירש אחר כך, וזהו עד שקרים- שלומד ודעתו מתחילה לרע, לא ינקה, שיבוא עליו רעה, ויפיח כזבים, הוא הלומד ופוסק מללמוד תורה, הוא לא ימלט כשיבוא עליו רעה, והוא מידה כנגד מידה, כי תחילה לא תבוא עליו הרעה, אך כשתבוא לא יימלט ממנה."
          },
          {
            "hint": "",
            "question": "6. רבים יחלו פני נדיב, וכל הרע לאיש מתן?",
            "answer": "כתב המלבי\"ם, גדר הנדיב הוא, הנותן כפי הראוי בזמן הראוי לאיש הראוי, כמו לעני בעת דחקו, והאיש מתן מפזר תמיד אף לעשירים מצד מידת הפזרנות, והנדיב אין לו רעים, כי העשירים לא יתרועעו עמו כי אינו נותן להם מתנות, ורק העניים שצריכים לו, יחלו פניו, אבל לאיש מתן כולם רעים שלו, כי הרעות תלויה בהנאת עצמו ואינה רעות אמיתית."
          },
          {
            "hint": "",
            "question": "7. כל אחי רש שנאוהו אף כי מרעהו רחקו ממנו, מרדף אמרים לו המה?",
            "answer": "כתב שם, הרש שהוא יותר מן הדל, שהדל מרעהו ייפרד, והרש גם אחיו שנאוהו וכ\"ש מרעהו, ובכל זאת הוא מרדף אמרים וההתפארות, ויאמר כי לו המה שייכים והם מרעיו וקרוביו, והרלב\"ג כתב, גם אחי הרש שנאוהו בראותם שלא יוכלו לקבל ממנו תועלת ואין צריך לומר שהאנשים שהיו מרעיו קודם, הנה דלותו הוא סיבה שירדפו אחיו ומרעיו אמרים לא המה, רוצה לומר שיעלילוהו שאמר או עשה כנגדם מה שאינו כן."
          },
          {
            "hint": "",
            "question": "8. קנה לב אוהב נפשו, שומר תבונה למצוא טוב?",
            "answer": "כתב המלבי\"ם, הלב מציין הכוח המושל אשר באדם, וגם מי שיודע חוקי החכמה עדיין אין הלב שלו, כי התאווה והחכמה נלחמים בלבו, והיצר בונה עליו מצודות גדולים לכבוש את הלב תחת ממשלתו, ומי שאוהב נפשו ורוצה לשומרה בל תיכרת על ידי האויב, הוא קונה את הלב, על ידי התבוננות בדרכי החכמה בכוח התבונה, שיבין טעמיה תסור המלחמה ויהיה הלב ברשותו, וזה נקרא קונה."
          },
          {
            "hint": "",
            "question": "9. עד שקרים לא ינקה, ויפיח כזבים יאבד?",
            "answer": "כתב הגר\"א, כאמור בהושע י\"ד, י'- צדיקים ילכו בם ופושעים יכשלו בם, וכדאיתא במסכת שבת דף פ\"ח- למימינים סמא דחיי, ולמשמאילים סמא דמותא, והעניין, כי התורה היא מן השמים, ומעשה המצוות מן הארץ, וזה מה שכתוב בתהילים פ\"ה, י\"ב- אמת מארץ תצמח וצדק משמים נשקף, כי הארץ מדתה אמת, שנותנת באמת כל מה שזורעים בה, אם חיטים, מצמיחה חיטים, ואם שעורים- שעורים, וזהו אמת מארץ תצמח, ומן השמים יבוא הגשם, שהוא צדק, שבוא בתורת צדקה, שהרי לא נתנו לשם הגשם, שיקרא אמת בבואו לארץ, וזהו צדק משמים נשקף. הגשם בא לכל הארץ בשווה, וגם עושה פעולתו בשווה, אך פעולתו לפי המקבל- מקום שזרוע חיטים, אזי מחמתו יצמח שם חיטים, ומקום הזרוע שם סם המוות, תצמיח סם המוות מחמתו, אך הגשמים עצמם נקרא לעולם טוב, וכן הוא בתורה, הבאה מן השמים עושה פעולתו שתצמיח מה שבלבו, אם לבו טוב, תגדיל יראתו, ואם חס ושלום בלבו שורש פורה ראש לענה, ייכשל עוד בהגותו בה ויגדיל הטינא אשר בלבו עד אשר מעלה שרטון, וזהו וצדיקים ילכו בם ויגדל צדקתם, ופושעים ייכשלו בם שיצמיח פשעם עד שייכשלו, וזה שאמר כאן עד שקרים- כשלומד ואין כוונתו לקיים, אז פשעו יגדל, ויוסיף רשעתו ולא יוכל להינקות, כי יגיד עדותו שקר, כלומר שיגיד בהתורה, שנקראת עדות, שקרים שלא כדת, ויפיח כזבים ויאבד, היינו הלומד תחילה ועושה מעט צדקה ומעשים טובים, ואחר כך פורש מזה, יאבד הראשונות."
          },
          {
            "hint": "",
            "question": "10. לא נאוה לכסיל תענוג, אף כי לעבד משול בשרים?",
            "answer": "כתב המלבי\"ם הכסיל יודע חוקי החכמה, רק התאווה גברה עליו שרוצה בתענוג והנאות העולם, ותענוג זה לא נאה לו, שהגם שהגוף יתענג, הלא הנפש תיכנע על ידי זה לתאוות הגוף, ואין ראוי שימשול הגוף על הנפש, והיא תיכנע לגוף שנברא להיות עבד לה, והגר\"א כתב, הכסיל כשיתמלא תענוגו ותאוותו, ידמה בעיניו שהוא מושל על כל העולם, לכך לא נאוה לו תענוג, וכל שכן שלא נאוה לעבד בזוי שיהא מושל בשרים, ור' יונה כתב, התענוגים נתנו לאדם לקיים גופו ולהנהיג בריאותו ולהרחיב דעתו, כי המחשבה ולימוד החכמה צריכים הרחבת הדעת, וראוי שזו תהיה כוונת האדם ורצונו למלאות תאוותו."
          },
          {
            "hint": "",
            "question": "11. שכל אדם האריך אפו, ותפארתו עבור על פשע?",
            "answer": "כתב המלבי\"ם, מדרכי השכל והבינה שלא ינקום תיכף, רק יאריך אף, וזה מחייב השכל הפשוט של האדם, כי אם ירצה לנקום גם חברו יריע לו ויבזהו, וכתב הרלב\"ג תפארת האדם שיעבור על פשע ולא יחזיק במחלוקת, כי בזה ישים האהבה בינו ובין זולתו, והמאירי כתב, אריכות האף יאמר על מי שמאריך חמתו אף על פי שבידו להינקם לשעתו, והוא ממתין עד ראותה איך ייפול דבר, וטוב להתבונן על הדבר אם יעשה ואיך יעשה, ומ\"מ לבו על הנקמה לכשיגמור מחשבתו עליו, אבל עבור על פשע, הוא המחילה הגמורה, והיא מידה מעולה מאוד, ותפארתו."
          },
          {
            "hint": "",
            "question": "12. נהם ככפיר זעף מלך, וכטל על עשב רצונו?",
            "answer": "כתב הרלב\"ג, הנה כעס המלך יהיה רב הסכנה, כי לו כוח לעשות מה שיסור מהכעס מהרע לאשר יכעס עליו, ולזה ידמה כעס המלך לנהמת הכפיר שישאג לטרף, ורצוי המלך ידמה לטל על עשב שיגדל אותו ויזונוהו, לזאת הסיבה ראוי שייזהר המלך מהכעס יותר מזולתו, כי כעסו קשה והוא יותר מזיק, והמלבי\"ם כתב, כשהמלך בזעף ובעצבת אין לשום אדם לקרב אליו, כמו אל הכפיר בעת נהמו, שהכפיר אין יוצא אל טרפו, רק טורף כל המתקרב אל סוכתו, אבל בעת רצון אז דומה כטל על עשב, שמלחלח העשבים ומשפיע חיים על כל עשב ועשב בפני עצמו, כך יזיל טל ישע סביביו על כל עבדיו, והכל יתקרבו לאור פניו."
          },
          {
            "hint": "",
            "question": "13. הוות לאביו בן כסיל, ודלף טורד מדיני אשה?",
            "answer": "כתב הרלב\"ג, הבן הכסיל הוא לאביו הוות ושברים מרוב כעסו ויגונו על רוע עניינו, ויצטער האדם כשאשתו מעוררת מדנים כמו שיצטער בדלף שידלוף בבית בהתמדה, כי זה סיבה שתצר לו העמידה בבית, וכן באשת מדנים, שגורמת לבעלה שיתרחק ממנה, ור' יונה כתב, מדני אישה ירעו לאיש יותר מן הבן הכסיל, כי כעסו על הבן הכסיל אינו טורד אותו מן הבית, אבל מדני אישה טורדים האיש מן הבית, כי לא תוכל הדעת להכיל דבריה ומריבתה, כמו הדלף שטורד האדם מן הבית, ולא יכול לדור בו בעוד שידלוף."
          },
          {
            "hint": "",
            "question": "14. בית והון נחלת אבות, ומה' אישה משכלת?",
            "answer": "כתב המלבי\"ם, הבית והון ילכו בנחלה מאבות לבנים, בתנאי אם מה' נזדמן לו אישה משכלת שתצליח את בעלה, ותנהיג את הבית וההון בהשכל, שאז יישאר הנחלה לדורות, כי האישה היא השומרת ההון, והיא המהרסת את הבית באיוולתה, והגר\"א כתב, שלושה דברים צריך האדם דירה, וצרכיו, ואישה, בית וצרכיו יכול אביו להנחילו, ויכול להרבות לו כבוד ביתו והונו, אבל אישה משכלת אין ביד אביו להנחילו, אלא מה' אישה משכלת."
          },
          {
            "hint": "",
            "question": "15. עצלה תפיל תרדמה, ונפש רמיה תרעב?",
            "answer": "כתב המאירי, כתב רס\"ג, כשהאדם עמל ומתנועע עשן האצטומכא מתפזר ויוצא דרך נקבי הגוף, וכשישקוט וישב לא יתפזר, והעשן יעלה למוח וממלאו, והוא סיבת השינה החזקה הנקראת תרדמה, וזהו והעצלה תפיל תרדמה, והמלבי\"ם כתב, והרמיה גרוע מן העצלות, שהעצל על כל פנים לא ירעב כי עצלה תפיל תרדמה, ובשינתו לא יצטרך לאכול, אבל הרמיה שגם בן לא ישיג צרכו והוא לא ישן, נפשו תרעב, ובמצודת דוד כתב, תפש רמיה המתאווה להיות ניזונה מן המרמה ולא ממעשה ידיה, סופה שתרעב כי לא בכל עת תוכל לרמות."
          },
          {
            "hint": "",
            "question": "16. שומר מצווה שומר נפשו, בוזה דרכיו ימות?",
            "answer": "כתב הרלב\"ג, מי שהוא שומר מצוות ה' בתמימות, הוא שומר נפשו, כי היא מיישרת האיש לתיקון הגוף ולתיקון הנפש, אולם מי שהוא בוזה ה' ימות מפני פתיות מידותיו וחסרון שכלו אשר הם סיבה שימות האדם שלא בעתו. והמאירי כתב, המידות נותנות סדר והנהגה בין בני אדם, והמשלים עצמו במצוות שומר נפשו."
          },
          {
            "hint": "",
            "question": "17. מלווה ה' חונן דל, וגמולו ישלם לו?",
            "answer": "כתב רש\"י, כשיחלה ויטה למות, צדקתו מליצה לפני מידת הדין לומר, העני הייתה נפשו מפרכסת לצאת ברעב, וזה פרנסה והחזירה לגופה, אף אני אחזיר לו נפשו, ובמצודת דוד כתב, החונן את הדל בתת לו צדקה, והוא כמלווה את ה', והנה יפרע לו את דמי ההלוואה ויוסף עוד לשלם לו גמול על טובת ההלוואה."
          },
          {
            "hint": "",
            "question": "18. מה המעשה בחמודי דניאל?",
            "answer": "הרב דניאל בעל המחבר ספר חמודי דניאל שימש כרב בעיר הורודנא, והיה מקבל חמישה זהובים לשבוע בשכירותו, ויהי היום ונזדמן לשם הרב שאול מוילנא, ונכנס לבקר בביתו של הרב, וראה בביתו דלות נוראה והקור היה חזק והרב דניאל היה יושב במיטתו מכוסה בכרים וכסתות באין עצים להסקה, ספרים רבים היו לפניו, והיו בני ביתו ניזונים מתבשיל של קטניות, והרב שאול נזדעזע מעוניו, וקרא לאסיפה את פרנסי העיר, וכשבא הרב דניאל לשיעור ולא מצא את בעלי הבתים שאל על הסיבה, ואמרו שהם יושבים באסיפה ודנים בשכרו להעלותו, מיהר הרב דניאל לשם וצעק, וכי עמי אתם צריכים להיטיב, והלא יש הרבה אלמנות ויתומים הגוועים מרעב וסובלים מן הקור ואתם מחשים עליהם, לא זזו משם עד שעשו קופה לפרנס את האלמנות והיתומים של העיר."
          },
          {
            "hint": "",
            "question": "19. יסר בנך כי יש תקווה, ואל המיתו אל תשא נפשך?",
            "answer": "כתב הרלב\"ג, יסר בנך בקטנותו, כי יש בזה תקווה להגיעו אל השלמות, ואף על פי שיצעק ויהמה בהכותך אותו, לא תשא נפשך אל המייתו וצעקתו, להתפעל ולחמול עליו מפני זה ולהימנע מלייסרו, כי טוב לו שיקבל המוסר עם ההמיה והצעקה, משיעמוד שמח עם היעדר קיבול המוסר."
          },
          {
            "hint": "",
            "question": "20. גדל חמה נושא עונש, כי אם תציל ועוד תוסיף?",
            "answer": "כתב הגר\"א, אם תראה כי רבה חמתך עליו ולא תוכל להכותו מעט, מחל לו מכל וכל, פן תמיתהו בהכותך אותו, הכאתך היא להצילו מן העתיד ובל ימעד עוד דרכיו, אבל לא על העבר, לכן אל תרבה להכותו להמית, ואחר כך תוסיף להכותו מעט מעט, ותדריכהו בנתיב האמת וכשרון המעשה, מעט מעט לפי דרכו, אך לא הרבה בפעם אחת."
          },
          {
            "hint": "",
            "question": "21. שמע עצה וקבל מוסר, למען תחכם באחריתך?",
            "answer": "כתב ר' יונה, עתה יזהיר את הבן לשמוע עצה ולקבל מוסר, למען תחכם באחריתך, כי ראוי לחשוב מנעוריו באחריתו, למען ישוב באחריתו, כי לא ידע האדם את עתו כדאיתא באבות- שוב יום אחד לפני מיתתך, והקשו במסכת שבת דף קנ\"ג, וכי יודע האדם באיזה יום ימות, אלא ישוב היום אולי ימות למחר, ונמצאו כל ימיו בתשובה."
          },
          {
            "hint": "",
            "question": "22. רבות מחשבות בלב איש, ועצת ה' היא תקום?",
            "answer": "כתב המאירי, הערה להיות האדם משים ביטחונו בהשם יתברך, בכל ענייניו, ולא על השתדלותו לבד עד שיאמר כוחי ועוצם ידי עשו לי את החיל הזה, אבל שישתדל בזה ויתלה ביטחונו בה'. כי המחשבות רבות בלב איש, ואותה שיסכים עליה הקל היא תתקיים, ולא שימנע ממנו ההשתדלות, כי בכל הדברים הזריזות משובחת והעצלה מגונה, אבל עם השתדלותו ישים ביטחונו בשי\"ת, ויתלה בו הצלחתו."
          },
          {
            "hint": "",
            "question": "23. תאוות אדם חסדו, וטוב רש מאיש כזב?",
            "answer": "כתב רש\"י, עיקר שהבריות מתאווים לאדם בעבור חסדו, ואם איש כזב הוא, ומבטיח ואינו עושה, טוב איש רש ממנו, והגר\"א כתב, יש שתי מניעות מלעשות חסד- אחת, שהוא רש, והשנית, שהוא איש כזב, מבטיח ואינו עושה, וזה שאמר טוב רש, שעל זה לא יתרעמו עליו על שאינו עושה חסד אתם, כי אין לו במה לעשות, מאיש כזב, שעליו יתרעמו, שמבטיח ואינו עושה בלי טעם נכון אתו."
          },
          {
            "hint": "",
            "question": "24. יראת ה' לחיים, ושבע ילין בל יפקד רע?",
            "answer": "כתב המלבי\"ם, יש הבדל בין יראת ה' ובין יראה אחרת, שהירא ממקרי העולם היראה מקצרת את החיים, היראה תמנע מאכל והשינה, אבל יראת ה' לחיים ושבע ילין, שיאכל לשביעה וגם יישן, כי היראה הזאת תסיר ממנו כל יראה אחרת, שהירא ה' בטוח שבל יפקד רע, ולא תיגע בו שום רע, ואין לו פחד משום דבר, לכן יראת ה' תוסיף ימים."
          },
          {
            "hint": "",
            "question": "25. טמן עצל ידו בצלחת, גם אל פיהו לא ישיבנה?",
            "answer": "כתב הרלב\"ג, הנה העצל כאילו טמן ידו בצלחת, בצלוחית קטנה שיקשה להוציאה משם וכך תצא העניין בו, כי לעצלותו תמצאנה ידיו כאילו הם אסורות ולא יעשה שום מלאכה ואף על פי שיחסר לו מזון, ויצטרך לו מפני זה להרוויח במלאכה מה שישיג בו די טרפו, הנה עם כל זה לא ישליט בידו לעשות בה מלאכה יחיה בה."
          },
          {
            "hint": "",
            "question": "26. לץ תכה ופתי יערים, והוכיח לנבון יבין דעת?",
            "answer": "כתב הגר\"א, לץ הוא המדבר דברים בטלים, ליצנות ושאר דברים, ואינו נהנה מזה כלל, ויודע שאין לו תועלת מזה אף לגופו, ולכן לא יפרידהו התוכחה מליצנותו, כי גם הוא יודע שאין תועלת מדבריו המגועלים, לכן לץ תכה, ואז כשיראה שבא לידי ייסורין יעזוב הרעה ופתי הוא איש המתפתה אחר תאוותיו ומעדנים לנפשו ינעם, וכשיראה הכאתך ללץ, אז יערים בדעתו ויאמר, מה לי לילך אחר ההבל בתענוגים ומעדנים, הלא הוא כצל עובר, ולא יניח את עצמו להתפתות, אבל להנבון, לא תעשה שום דבר ולא תיגע בו יד, אלא תוכיחהו והוא מעצמו יבין דעת."
          },
          {
            "hint": "",
            "question": "27. משדד אב יבריח אם, בן מביש ומחפיר?",
            "answer": "כתב במצודת דוד, הבן שהוא מביש ומחפיר פני אביו, גורם שאביו מגרש לאמו על אשר הדריכתו בדרך הזה, ובעל כורחו יבזבז נכסיו לתת לה כתובתה, והרי הבן הזה גוזל את אביו דמי הכתובה ומבריח אמו ממנו, וי\"מ שהבן שלא נתחנך כראוי ויצא לתרבות רעה, בסוף מתנקם באב ושודד ביתו, ואת אמו טורד מתוכו."
          },
          {
            "hint": "",
            "question": "28. חדל בני לשמוע מוסר לשגות מאמרי דעת?",
            "answer": "ואתה בני הפתי חדל לשמוע מוסר מה שמייסרין הלץ בשבילך, אם חפצת בחכמה חדל לשגות במעשיך ושים על לבך מאמרי דעת, כדי המוסר ותתבונן בו, וי\"מ שאם אביו הרשע אומר לבן חדל בני לשמוע מוסר, אל תשמע לו כי יש רשעים שמידות הרעות והרע משובחות בעיניהם, ומגדלים את בניהם במידות אלו."
          },
          {
            "hint": "",
            "question": "29. עד בליעל יליץ משפט, ופי רשעים יבלע און?",
            "answer": "כתב המלבי\"ם, אם תראה איך עד בליעל המעיד עדות שקר, מתלוצץ על המשפט, כי על ידו יצא משפט להרוג נפש שלא כדין, כמעשה דנבות היזרעאלי, ופי רשעים, אלו השופטים, מכסים את האוון, דע שיש דין וחשבון, ללצים- העדים נכונו שפטים ויעשה בהם כאשר זמם, והשופטים ייענשו מן השמים."
          },
          {
            "hint": "",
            "question": "30. נכונו ללצים שפטים, ומהלומות לגו כסילים?",
            "answer": "כתב ר' יונה, האיש אשר יליץ משפט, הוא המלמד חובה על בני אדם בכל עת, ומכריע אותם לכף חובה, והוא עד בליעל, כי מן המידה ההיא יבוא להעיד שקר, ויגרע או יוסיף על מה שיראה, בסיבת נטות חפצו אחר חיוב חברו, והוא גרוע מן הרשע בעל עברות בפועל מפני שיצרו גובר עליו, ולא יבוא להעיד שקר באחיו, לכן נכונו ללצים שפטים, היינו משפטי מוות, שלא ישחיתו העולם במידתם הרעה, אך לרשע יש תקנה שיכניע יצרו, לכן ראוי להלום אותו במכות גדולות, כי יש תקווה שיכניע הרשע את יצרו וימשול באבריו ומעשיו, וירחיק האוון."
          }
        ]
      },
      "כ": {
        "": [
          {
            "hint": "",
            "question": "1. לץ היין הומה שכר, וכל שוגה בו לא יחכם?",
            "answer": "כתב ר' יונה, לפי שדיבר על הלצים, בא להודיע אחת מן הסיבות המולידות באיש מידת הליצנות, כדי שייזהר האדם מן הסיבה הזאת, תולדות שתיית היין לפרוק עול הלב, והליצנות הוא פריקת עול, והנמשך אחר היין הוא כדי לפרוק עול מעל לבו, וישלח השיכור לשונו ככל אוות נפשו, לדברי שחוק, לעג וקלס. וי\"מ שעל ידי השכר שאדם שותה יורתח דמו ויצא לריב מהר, וגם שכלו מתבלבל, ופעמים ירד מנכסיו וירבו דאגותיו וטרדותיו, ומונע מעצמו השגת החכמה."
          },
          {
            "hint": "",
            "question": "2. נהם ככפיר אימת מלך, מתעברו חוטא נפשו?",
            "answer": "כתב המלבי\"ם, כבר כתב לעיל נהם ככפיר זעף מלך, שבעת הזעף אין לקרב אליו כמו אל הכפיר במעונתו בעת רעבונו שאז טורף ודאי, ופה אמר שגם בעת רצון, שיכול להתקרב אליו, צריך להיזהר באימת מלך, גדר האימה הוא דבר המאויים מצד רוממותו ומעלתו הגדולה, וצריך שלא יעבור חוקי האימה, שהאימה תזהיר שלא יקל ראש, ולא ישמש בשרביטו, ושייזהר במוראו, ומי שעובר חוקים האלה חייב מיתה וחוטא נפשו, והמתקרב אל האימה הזאת בלתי חש לה, כמתקרב אל הכפיר במעונתו."
          },
          {
            "hint": "",
            "question": "3. כבוד לאיש שבת מריב, וכל אוויל יתגלע?",
            "answer": "כתב שם, מי שבא לריב על שחרפו אותו, לא יחשב לו לכבוד, אם במה שעל ידי הריב, יחרפוהו יותר ולא ישיג התכלית, אם במה שזה בעצמו שמקפיד על החירוף מורה שיש בחירוף ממש, ויותר יהיה לו כבוד אם ישב מריב, ויראה שאינו מקפיד, כדאיתא יחסותא דבבלאי שתיקותא ואם במה שישר מחרפה, וזה מחוקי החכמה לעצור בכעסו, אבל האוויל המסופק בחוקי החכמה לא יוכל לעצור ברוחו, ומידותיו הפחותים מתגלים תיכף, והמאירי כתב, כבוד הוא לנכבד שישבות מריב, כי המחלוקת גנאי הוא לאדם, וכבוד לנמנעים ממנו, שאם בעל ריבו גדול ממנו ראוי להימנע מן המחלוקת בגלל כבודו של הזולת, ואם הוא פחות ממנו ראוי להימנע בגלל כבוד עצמו, ואם שווה, ראוי שיחזיק לעצמו יתרון על חברו או לחברו אליו."
          },
          {
            "hint": "",
            "question": "4. מחורף עצל לא יחרוש, ושאל בקציר ואין?",
            "answer": "כתב רש\"י, מפני הצינה יושב העצל ואינו עושה מלאכה, וכתב במצודת דוד, ובעת הקציר שואל תבואה ואיננה, כי לא צמחה שדהו הואיל ולא חרשה, והמלבי\"ם כתב, משל הוא על איש המתעצל לאסוף חכמה בימי נעוריו, שאז הזמן לחרוש חלקת הנפש מן הקוצים והדרדרים וציורי התאווה, ולזרוע בה זרע החכמה והדעת, אבל אז רתיחת הבחרות ותאוותיו ימנעוהו מזאת ויתעצל, ואחר כך בימי זקנותו שאז נחו רתיחות הילדות, אבל אחר שלא הכין אדמת הנפש לחכמה בזמנו, לא ימצא פרי, ובעת תתפשט הנפש מלבוש החומר אז זמן הקצירה, ומי שלא טרח בערב שבת מה יאכל בשבת."
          },
          {
            "hint": "",
            "question": "5. מים עמוקים עצה בלב איש, ואיש תבונה ידלנה?",
            "answer": "כתב במצודת דוד, דרך החכם להסתיר עצמו בעומק הלב, ויקשה לזולתו להשיגה, והרי היא כמים עמוקים שאי אפשר לשאוב המים התחתונים, אבל איש תבונה ידלנה כי מתחילה ישאוב העליונים ויועיל אחרי זה לשאוב התחתונים, ורצה לומר, מתחילה יחקור הדברים המסתעפים עד אשר יבין את העצה הטמונה בלב, והמלבי\"ם כתב, העצה היא לבחור הטוב והמועיל מכל חלקי האפשר, והנה מחשבות רבות שוטפות כזרם מים על פני הלב, ויש לבחור הטוב מכל חלקי האפשר, המוביל אל תכלית המבוקש, והוא נסתר בעומק הלב, במקור הצפון בעומק תהום רבה, ועל ידי הבינה ידלה האמת."
          },
          {
            "hint": "",
            "question": "6. רב אדם יקרא איש חסדו, ואיש אמונים מי ימצא?",
            "answer": "כתב המלבי\"ם, החסד הוא מה שיעשה לא מצד החיוב או ההבטחה, רק מנדבת הלב, והאמונה הוא מה שיעשה מצד החיוב או ההבטחה. ולפי זה היה ראוי שמי שעושה חסד כל שכן שישמור את החיוב המוטל עליו, ואולם בטבע בני אדם להפך הוא, שאנשי אמונה מועטים, ואת המוטל עליהם לא יעשו בקל יונו, ירמאו ויגעו בממון זולתם, אולם בבוא לפניהם לעשות חסד ימצאו רבים לעשותו כדי שיפרסמו כל אחד את חסדו, זה משום שאין עושים הטוב לשמו, רק בעבור התפארת והשבח שיפארוהו אם יעשה חסד, אמנם איש אמונים לא יוחיל לכבוד ותפארת, אלא יעשה חסד של אמת, הנעשה בצנעה בלא פרסום."
          },
          {
            "hint": "",
            "question": "7. מתהלך בתומו צדיק, אשרי בניו אחריו?",
            "answer": "כתב ר' יונה, הצדיק מהתהלך בתומו על דרך השלמות במצוות, הוא המזכה לזרעו אחריו, אבל העושים את המצוות להתפאר, אף על פי שייקחו חלקם הראוי להם, אינם מן הצדיקים שהברית כרותה להם ולזרעם, הנה ידוע כי הצדיק הוא הזהיר מן החטא ואוחז בכישרון המעשה, ואחרי שישתדל לתקן במידות נפשו ויגרש מקרב לבו הקנאה והתאווה ואהבת הכבוד, ויגיע למעלת היראה והביטחון, יקרא תמים, והמלבי\"ם כתב, שכר התמימות שלא רצה ליהנות משכר מעשיו, רק עשה לשם שמים, שכרו יישאר לבניו ובני בניו."
          },
          {
            "hint": "",
            "question": "8. מלך יושב על כיסא דין, מזרה בעיניו כל רע?",
            "answer": "כתב המלבי\"ם, אם תראה עושק וגזל אין משפט במדינה, דע שהסיבה לזה מפני שהשופט העליון הגבוה אשר במדינה אינו משגיח על המשפט בעצמו, רק מוסר הנהגת המשפט למשנה לו, וזה מוסר לזה אשר תחתיו, והנעשקים לא יוכלו להגיע צדקתם אל המלך עצמו, אמנם כדי שהמלך בעצמו יעשה משפט לעשוקים וזרוע רמה תישבר, צריך ארבעה תנאים- שהמלך יעשה המשפט בעצמו, שישב בקביעות על כיסא דין, וישמע בעצמו הטענות של בעלי הדין ולא על ידי עורכי דין כדי שלא יטעו המלך, ויזרה את הרע על ידי עיני השגחתו."
          },
          {
            "hint": "",
            "question": "9. מי יאמר זיכיתי לבי, טהרתי מחטאתי?",
            "answer": "כתב ר' יונה, אם הרעים מתייראים וזוחלים מלהתראות לפני מלך בשר ודם כשהוא יושב על כיסא דין, מפני שהוא חכם וירא חטא ואוהב יושר, ויש בידו היכולת להעניש הרעים, איך לא ייראו הנבראים מלפני הבורא יתברך שהוא בוחן לב וחוקר כליות, כי מי יאמר זיכיתי לבי, ולא נשארה בי מידה רעה, וטהרתי מחטאתי, כי אין ראוי לאדם לבטוח בנפשו להאמין בעצמו שכבר זיכה לבו, וטיהרו וקידשו מן המידות הרעות הנמצאות בו מתולדתו, לכן ראוי לפחד תמיד מלפני ה' יתברך הצופה מחשבותיו."
          },
          {
            "hint": "",
            "question": "10. מה יעשה האדם כדי להוסיף על מעלותיו?",
            "answer": "אם יעשה אדם את כל המצוות ויחשוב שהוא צדיק, הרי לא ייתן דעתו להוסיף, ואמרו במסכת קידושין דף מ' לעולם יראה אדם עצמו מחצה זכאי ומחצה חייב, שיתעורר להוסיף תמיד על מעלותיו."
          },
          {
            "hint": "",
            "question": "11. אבן ואבן איפה ואיפה, תועבת ה' גם שניהם?",
            "answer": "כתב המאירי, אבן הוא בעניין המשקל והוא הדבר ששוקלין כנגדו, ואיפה הוא במידה, והוא כלי שמודדין בתוכו, ומי שיש לו מהם שתיים בביתו גדולה וקטנה, גדולה כדי לקנות וקטנה למכור הוא תועבת ה', לא רק בין אדם לחברו הוא רע שהזיקו מצוי, אבל הוא רע גם לשמים, לגנות המעשה והחטא הנכלל בו, וכתב ר' יונה, אונאת אבן ואבן גדולה מאונאת איפה ואיפה, כי יוכל האדם להסתכל ולהתבונן חלל האיפה ולהבין שיעורה, על כן אמר \"גם שניהם\" כי ייענש גם על איפה ואיפה."
          },
          {
            "hint": "",
            "question": "12. גם במעלליו יתנכר נער, אם זך ואם ישר פועלו?",
            "answer": "כתב המלבי\"ם, יש הבדל בין פעל ובין מעלל, המעללים הם הפעולות התלויות בתכונות נפשיות כמו הפעולות הצומחות מתכונת הגאווה או הענווה, האכזריות או הרחמים וכדומה, אם תראה פועל ועסק מן הנער, ולא ידעת להכיר באיזה אופן פעל זאת, ורוצה אתה לדעת מהות הנער ועניינו לעתיד, תוכל להכיר זאת על ידי תכונותיו ומידותיו, למשל משה הרג את המצרי ואמר לרשע למה תכה רעך, ועדיין לא נודע אם עשה זאת מאהבת הצדק והיושר או מתכונת הנקמה והגאווה וכדומה, הקדים שם לספר מעלליו, ויגדל משה ויצא אל אחיו וירא בסבלותם, שזה מעלליו ותכונותיו הנפשיים, שלא לבש גאה וגאון בהיותו בחצר המלך, רק יצא אל אחיו, והיה כאחד מהם וראה והשתתף בסבלותם, שזה מורה ענוותו ורחמנותו וטובו, ונודע כי המשפט שעשה במצרי היה מצד יושרו ואהבת הצדק, וכן יוסף שהביא דיבת אחיו, הקדים לספר תכונותיו, שהיה רועה עימהם בצאן, והיה נער את בני בלהה, נכנע להם, ומשרת אותם, בלתי מתגאה, בלתי שונא אותם, והיה הבאת הדיבה מאהבתם כדי שיוכיחם אביהם, ועל ידי מעלליו ניכר פעלו שהיה זך וישר."
          },
          {
            "hint": "",
            "question": "13. אוזן שומעת ועין רואה, ה' עשה גם שניהם?",
            "answer": "כתב שם, שני החושים האלה, הראות והשמע הם היותר עוזרים בהשגה והאוזן קודם לעין, שתחילה יקבל בקבלה ושמיעה, ואחר כך יראה בעיניו ויתברר לו שהוא כן, וה' עשה את שני החושים האלה, וצריך האדם להשתמש בהם לכבוד עושם."
          },
          {
            "hint": "",
            "question": "14. אל תאהב שינה פן תורש, פקח עיניך שבע לחם?",
            "answer": "כתב שם, פשוטו אמר במשל, שאסיפת ההון צריך שקידה וחריצות, והאוהב שינה- ייוורש וממה שכתב פקח עיניך מבואר שיש בו נמשל, כי פעל פקח לא נאמר על פתיחת עיני הראות, רק על פתיחת עיני השכל, וימצא השינה המליציית גם בעת שהאדם ער ועיניו הגשמיים פתוחים, אם נפשו הרוחנית ישנה ותרדמת החומר נפל עליה, ועיני שכלו עצומים מהביט אל האלוקים, ואוזנו הרוחנית ישנה משמוע קול אלוקים, יאבד רכוש הנפש שהיא התורה והחכמה, ורק אם יפקח עיני שכלו ואוזנו הרוחני, אז תשבע נפשו לחם חוקה ותחיה החיים הנצחיים."
          },
          {
            "hint": "",
            "question": "15. הישן בבית המדרש?",
            "answer": "כתב הגר\"א, איתא בסנהדרין דף ע\"א, כל הישן בבית המדרש תורתו נעשית קרעים, והיינו שמנמנם וחבריו לא ימתינו עליו, והוא ידלג ואחר כך לומד עוד, ויהיה תורתו קרעים, אבל מי שישן כל העת, אז \"תורש\" ולא ילמד כלל."
          },
          {
            "hint": "",
            "question": "16. רע רע יאמר הקונה, ואוזל לו אז יתהלל?",
            "answer": "כתב במצודת דוד, דרך הקונה חפץ לבזותו לפני המוכר, ויכפול אמריו לומר שהוא רע למען ימכרנו בזול, וכאשר יקנהו והולך לו, אז יתהלל לפאר עצמו לומר שיודע לקנות חפצים בזול, והנמשל על הקונה חכמת התורה מתוך צער ודוחק, אשר יתרעם אז על הקושי והדוחק, אולם אחר כך יתהלל בעצמו על הצער שסבל כי לפום צערא אגרא."
          },
          {
            "hint": "",
            "question": "17. יש זהב ורב פנינים, וכלי יקר שפתי דעת?",
            "answer": "כתב ר' יונה, כלי יקר מכל כלי זהב ופנינים- שפתי דעת, כי הדעת יקרה מן הזהב והפנינים וכלי הדעת הם שפתי הדעת, וכאשר ירגיל אדם את שפתיו שלא ידבר דבר עד שישקלנו במאזני הדעת והמוסר, ויביא העניין הזה על דבר הקונה המגנה והמפחית המקח בפני המוכר אחר שיקנהו, אף על פי שיודע כי ערכו יותר מן הכסף אשר נתן עבורו, ואין זה מדרך הדעת, כי למה יכזב אדם ללא צורך וידבר שקר ללא תועלת, אבל לפני המקח דרך העולם להפחית המקח."
          },
          {
            "hint": "",
            "question": "18. לקח בגדו כי ערב זר, ובעד נכריה חבלהו?",
            "answer": "כתב שם, לקח בגד הערב ומלבושו כי אין לו לשלם ואל תחמול עליו, כי ערב זר ובטח על איש שלא הכיר ולא ידע, והוא נסכל ופושע, והנה על הלווה ראוי לחמול, כי הצורך דחקו והביאו ללוות, ובעד נכריה חבלהו, רוצה לומר, אפילו מיתרי אוהלו תיקח ולא תחוס עליו, כי בטח באישה נכריה, ולמדנו כי יפשע הבוטח באישה מן הבוטח באיש, כי יותר מצוי האמונה והמוסר באנשים, והגר\"א כתב, דווקא בלוה אסור למלווה לילך לביתו ולמשכנו, אבל לבית הערב יכול המלווה לבוא ולמשכנו- ב\"מ דף קט\"ו, וכשערב בעד נכרי חבלהו, שתי מידות רעות יש באדם, התאווה, לעדן גופו ולישב בביתו, וחמדה לרדוף אחר ממון פעם בחוץ ופעם ברחוב, וכן יש באדם שתי מידות לטוב, אחד מבפנים, מה שבין אדם למקום, ואחת בחוץ מה שבין אדם לחברו, והמידות נקראות בגדים, וזה שאמר, לקח בגדו, היינו, לקח ממנו מידותיו הטובים שמבחוץ בין אדם לחברו, כי ערב זר, בעד מי שרודף אחר החמדה, ולאותו הערב גם בעד נכריה, שהיא התאווה שנקראת נכריה חבלהו מידותיו הפנימיים, כי ערב לדעת הגר\"א הוא המכניס עצמו להשגיח על בני אדם ולהדריכם בדרך ישרה, וכשאינו משגיח עליהם להדריכם, אז ינטל ממנו מידותיו הטובים."
          },
          {
            "hint": "",
            "question": "19. ערב לאיש לחם שקר, ואחר ימלא פיהו חצץ?",
            "answer": "כתב ר' יונה, בא לגנות התאווה, וכנמשך אחר תאוותו לא יביט בשעת התאווה על אחריתה, ויערב לו לחם גזל וחמס, אף על פי שיודע כי אחרי אכלו, ימלא פיהו חול וחצץ אשר יגרס שיניו, והוא משל על העונש, ועל האדם לחשב דרכו כדאיתא באבות, הפסד מצווה כנגד שכרה, ושכר עבירה כנגד הפסדה."
          },
          {
            "hint": "",
            "question": "20. מה המעשה בבנו של רבי חנינא בן תרדיון?",
            "answer": "איתא באיכה רבה ג', בבנו של רבי חנינא בן תרדיון שיצא לתרבות רעה, ונתחבר לליסטים והרגוהו. הלך אביו לבקשו, ומצאו מושלך במדבר ופיו מלא עפר וצרורות, נטלו וגופו ככברה והביאו לביתו, ביקשו לספדו מפני כבוד אביו ולא הניחם, אמר להם אני אומר על בני את הפסוק- ייוולד כסיל לתוגה לו ולא ישמח אבי נבל- לעיל י\"ז, כ\"א, פתחה אמו ואמרה, כעס לאביו בן כסיל וממר יולדתו- שם כ\"ה, פתחה אחותו ואמרה, ונהמת באחריתך בכלות בשרך ושארך ואמרת איך שנאתי מוסר ותוכחת נאץ לבי, ולא שמעתי בקול מוריי ולמלמדי לא הטיתי אוזני כמעט הייתי בכל רע בתוך קהל ועדה- לעיל ה', י\"א-י\"ד."
          },
          {
            "hint": "",
            "question": "21. מחשבות בעצה תיכון ובתחבולות עשה מלחמה?",
            "answer": "כתב רש\"י, אם באת להילחם כנגד השטן, בא בתחבולות- תשובה ותפילה ותענית, והמאירי כתב, ידוע שכל אדם צריך עצה ואפילו המשכיל שבמשכילים, כי האדם קרוב אצל עצמו, ולרוב תאוותו בהפקת מחשבתו העולה על רוחו טח מראות עיניו ומהשכיל לבו להתבונן כי נוגע בדבר והשתקעה המחשבה בו, לפיכך צריך עצת אחרים שלא הושקעו במחשבה ההיא, ולא יסור עין שכלם מלעיין בה וייעצוהו כפי הראוי."
          },
          {
            "hint": "",
            "question": "22. ובתחבולות תעשה מלחמה?",
            "answer": "כתב ר' יונה, המלחמה צריכה מחשבה ועזרה ותחבולות לראות את הנולד, ולחשוב אולי יערימו האויבים עורמה על דרך פלונית ויש להתחכם להם בדרך פלונית, ולכן אין לעשות מלחמה בלי יועצים, ועוד לימוד יש כאן, שאף על פי שנוטל עצה מאחרים, אל יסמוך לגמרי עליהם, אלא בתחילה יחשוב אודות הדבר בלבו, כי האדם יטרח בענייניו יותר מאשר אחרים, אבל הוא צריך להביא את מחשבתו בכור הבחינה על ידי העצות שישמע מאחרים, שהאדם עלול לשגות, ומה ששגה יבהירו לו."
          },
          {
            "hint": "",
            "question": "23. כיצד יש לנהוג במלחמת עבודת הבורא?",
            "answer": "כתב הגר\"א, צריך להתייעץ איך ללכת בעבודת הבורא, ועליו להתייעץ עם חכמים וצדיקים ההולכים כבר בדרך השם ולא התנגפו באבן נגף, והוא היצר הרע, וללחום עם יצר הרע צריך בעצמו לעשות תחבולות, ואינו מועיל לזה העצה בלבד, בלתי תחבולות."
          },
          {
            "hint": "",
            "question": "24. גולה סוד הולך רכיל, ולפותה שפתיו לא תתערב?",
            "answer": "כתב במצודת דוד, אל תתחבר עם מי שטבעו לגלות הסוד ולא יוכל לעמוד על עצמו להסתיר דבר מה, ולא עם מי שהולך רכיל בכוונה מיוחדת, ולא עם מי שדברי שפתיו המה פתיות אשר בעבור הסכלות יגלה הסוד לתומו, והמלבי\"ם כתב, כדי שלא תתקלקל העצה צריך להיזהר מהרגילים לגלות סוד, והם שלושה: א. מי שטבעו לגלות סוד ואינו נאמן רוח, ב. מי שהולך רכיל, שדרכו לגלות סוד על ידי רכילותו, ג. הרגיל לדבר דברי פתיות בשפתיו, ומתוך הרגלו להרבות דברים לא ישמור סודותיו."
          },
          {
            "hint": "",
            "question": "25. מקלל אביו ואמו, ידעך נרו באישון חשך?",
            "answer": "כתב המלבי\"ם, המקלל אביו ואמו יולדיו, יצויר בשני אופנים: א. איש שהחיים למעמסה עליו, וחושב בלבו שהרעות בעולם יותר מן הטובות כמו שכתב המורה שהיה כן דעת איזה כתות, ועל כורחך שהמציאות לרע, וטוב לו ההיעדר, ומקלל אביו ואמו שהיו סיבה אל מציאותו באלה החיים הרעים, ועליו אמר שידעך נרו, שנר האדם הוא מזלו והצלחתו, הזורח על ראשו, וגם מי שנרו כהה או כבה, עדיין יש אור קצת כמו מי שדעך נרו בלילה ורואה לאור הלבנה, והוא התקווה שבלב כל איש, אבל האיש אשר ידעך נרו ויישאר באישון חושך בלא אור תקווה וייחול כלל, כמו שכתוב נר רשעים ידעך. ויש עוד אופן שמקלל אביו ואמו בעבור הנחלה שרוצה שימותו קודם כדי שיירש נחלתם במהרה, ועל כן חיי יולדיו קשים עליו."
          },
          {
            "hint": "",
            "question": "26. נחלה מבוהלת בראשונה, ואחריתה לא תבורך?",
            "answer": "כתב שם, כי מעות ירושה ומציאה אין בהם ברכה, כי לא יבורך רק קניין הבא על ידי השתדלות, לא על פי מקרה, וכ\"ש הירושה הבאה קודם הזמן, שזה כדרך מציאה שלא יתברך, מצד שהיא נחלה ומצד שהיא מבוהלת בראשונה קודם זמנה, ולכן אחריתה לא תבורך, והגר\"א כתב, הבהול בתחילתו רוצה שיוגמר וכשבא לסופה אז הוא אץ וממהר מאוד, ואז אחריתה לא יבורך, וכן בתורה, הלומד איזה ספר או מסכת, וכאשר יתחיל אז מגמתו שיסיים, ניבהל ברוחו, וממהר מאוד-לא יבורך, שבאחריתה לא ידע אף התחלתה, כמגודל בהלתו לא יבורך, והרלב\"ג כתב, נחלה שירש לא תיקר בעיניו ולא ישתדל לשמרה, וישחית נחלתו, וכן בלימוד, מה שיעמול בהשגתו יוצלח, ומה שיגיע בקלות אחריתה לא תבורך ותשובש."
          },
          {
            "hint": "",
            "question": "27. אל תאמר אשלמה רע, קווה לה' וישע לך?",
            "answer": "כתב במצודת דוד, אל תאמר אשלמה רע למי שפשע נגדי לבלי יוסיף עוד לפשוע בי, אך קווה אל ה' והוא יושיע לך מיד הבאים לפשוע בך."
          },
          {
            "hint": "",
            "question": "28. תועבת ה' אבן ואבן, ומאזני מרמה לא טוב?",
            "answer": "כתב הגר\"א, אותו האיש שיש לו שני משקלים, אחד ששוקל בו לעצמו ואחד מה שמוכר בו לאחרים, וכן מאזני מרמה תיעוב הוא אצל ה' יתברך, וגם לא טוב בעולם הזה, והעניין בעבודת השם יתברך, העובד את השם ויש לו שני דרכים: אחד, שבפני העולם מראה עצמו שהולך בדרך טוב, ובאמת און טמון בחובו ובלבו מרמה, ובלתי ראות האנשים את מעשיו אז הולך בדרך רעה- זהו תועבת ה', וגם לא טוב בעולם הזה, ומאזני מרמה, כנגד בעלי תשובה, כי בעת אשר ישוב האדם מדרכיו הרעים אל השם, צריך לשקול את מידותיו במאזניים כי בתחילה צריך להפך מידותיו, ולהטות אל קצה ההפכו. כמו מכעס אל החמלה, ומהגאווה הרמה אל תכלית השפלות, עד שיגיע אל נקודה הממוצעת."
          },
          {
            "hint": "",
            "question": "29. מה' מצעדי גבר, ואדם מה יבין דרכו?",
            "answer": "כתב המלבי\"ם, הגם שהבחירה לבחור באיזה דרך ילך הוא ביד האדם להימין או להשמאיל, בכל זאת אחר שתנועת הרגליים היא מאת ה' וכוחו, יוכל לעכב בעדו שלא ילך בדרך שבחר, ואם כן, ואדם מה יבין דרכו, שהגם שנדמה לו שדרכו טובה ויסכים אל דרך הטוב לפי הבנתו, הוא לבלי הועיל, שהעיקר תלוי ביד ה' הגומר את הפעולה, וזה יתעלם הרבה פעמים מן האדם, שיראה לפעמים עיכוב בדרכו וידמה לו שהוא לרעתו, ובאמת מה' מצעדיו."
          },
          {
            "hint": "",
            "question": "30. מוקש אדם ילע קדש, ואחר נדרים לבקר?",
            "answer": "כתב רש\"י, כשאדם נכשל ונוקש בעבירות, מקלקל את קדושתו, צריך לחזור אחר קרבנות לנדור ולהביא ולבקש על נפשו, ור' יונה כתב, הנדרים מוקש הם לאדם, אם ידור ולא ישלם. ובידו להישמר מן המוקשות האלה, כי אם חלל נדרו או מעל בקודש בחמדת ממון, יאבד ממונו בעניין רע, והרלב\"ג כתב, האדם וחטאו מבלע ומשחית הקדש השופע לו מאת השי\"ת, כי הוא שופע לכל מוכן לקבלו, והוא הסיבה לבקר ולעיין ולחפש אחר נדרים, מה הייתה הסיבה המונעת שלא הגיע אל התכלית המכוון."
          },
          {
            "hint": "",
            "question": "31. מזרה רשעים מלך חכם, וישב עליהן אופן?",
            "answer": "כתב המלבי\"ם, גם היותר חכם אם ירצה לעמוד על האמת, ולברר את חטאו הרשעים איזה חטא או לא, יזרה את הרשעים ויפרידם, ויושיב כל אחד במאסר מיוחד, ושם ישב עליהם האופן, שהיו מגלגלים עליו אופן על גופו, ומתוך גודל המכאוב היה מוכרח להודות, ובאשר יוכל להיות שמתוך הייסורים יודה על דבר שקר, לכן היה מפריד הרשעים הנחשדים כל אחד בכלא מיוחד כדי שלא יתייעצו יחד לכוון דבריהם לשקר, ומענה אותם על ידי האופן כדי לעמוד על האמת, אבל הקב\"ה אין צריך לתחבולות האלה, כי נשמת אדם הוא הנר לאלוקים שיאיר לו לידע מה בסתרי חושך."
          },
          {
            "hint": "",
            "question": "32. נר ה' נשמת אדם, חופש כל חדרי בטן?",
            "answer": "כתב הגר\"א, כי באדם יש מחשבה, דיבור ומעשה, וכנגדן הן עיני ה' משוטטות בכל הארץ ורואים את כל מעשה בני האדם, ואוזניו שומעים כל דבר היוצא מפי האדם, ונשמת האדם היא כנר, שחופש כל חדרי בטן המחשבות ואחר כך עולה ומעיד עליו, ור' יונה כתב, כשם שהנר הוא סיבה שיראה האדם מה בבית, כך הנשמה סיבת השגחת השם יתברך באדם, לבחון לבו ולחקור לבו וכליותיו, כי נשמת אדם מן העליונים, על כן יש לאדם למשול במעשיו ובמחשבותיו, וראוי להיענש כי יחטא ואשם יותר משאר בעלי החיים."
          },
          {
            "hint": "",
            "question": "33. חסד ואמת יצרו מלך, וסעד בחסד כסאו?",
            "answer": "כתב המלבי\"ם, האמת הוא מה שיעשה על פי קו הדין, והחסד שיעשה הוא מצד החסד, וכשהמלך נוהג רק במידת האמת, אינו משומר כראוי שיפגעו בו מרי נפש אשר שפך עליו חמת הדין, אבל אם לפעמים יוותר מצד החסד, יאהבוהו העם, וכן אם ינהג רק בחסד, לא ייפול פחד המשפט עליהם וגם בזה לא יהיה בטוח, אבל חסד ואמת אם ינהג בשניהם, הם יצרו מלך עד שאין צריך שומר אחר לראשו זולתם."
          },
          {
            "hint": "",
            "question": "34. תפארת בחורים כוחם, והדר זקנים שיבה?",
            "answer": "כתב רש\"י, כמו שתפארת הבחורים כוחם, כן הדרת זקנים- שיבה הבאה באורך ימים, וכתב המלבי\"ם, הנה הש\"ז הוא כוח הגוף, ומי ששומר הכוח הזה ולא יבעול רק בעת הראוי כפי הראוי, ישמור לו הכוח בבחרותו, ולא תקפוץ עליו הזקנה קודם הזמן, אבל הלהוט אחר העריות יאבד כוחו בבחרותו, וזקנה קופצת עליו."
          },
          {
            "hint": "",
            "question": "35. חבורות פצע תמרוק ברע, ומכות חדרי בטן?",
            "answer": "כתב הגר\"א, יש שלושה מיני מכות: פצע- הוא מכה מגולה ופתוחה שהדם שותת, וחבורה- גם כן מבחוץ, אך אינה פתוחה, אלא שנצרר הדם תחת העור ואינו יוצא לחוץ, ומכה טרייה- הוא מכה שבפנים ואינה נראית כלל, ושלושה אלו יש בישראל, והם שלושה מיני רשעים- אחד, רשעים בפרהסיא, והשני, שעושים במחשך מעשיהם, והשלישי שהם רשעים במחשבתם ולא נראו לחוץ, ויש שלושה מיני רופאים- אחד, רופא חכם, שנותן סם לגרש הדמים הרעים, והשני, שאינו יכול לגרש הדמים הרעים, אלא שנותן תחבושת על כל מכה ומכה ומרפא אותה מבחוץ, והשלישי, שאינו יודע גם זאת, אלא שיכול לרככה שלא תהיה כל כך קשה, והעניין כי שלושה דרכים בדרכי השם: אחד, שמזכך שכלו עד שימאס בכל תענוגי העולם הזה, והתאוות המגועלים ושאר מכשולי היצר, וממילא לא יעשם כלל, והשני, שאין שכלו זך כל כך למאוס בדעתו כל זה, אלא שמרגיל את עצמו בכל עת שיזומן לידו איזו עבירה או תאווה לשברה, והרגלו נעשה טבעו, ונקרא טבע שני, ואף שמתאווה מכל מקום ישבר עצמו מבחוץ בכל עבירה שבאה לידו, והשלישי, שאינו יכול גם כן לשבר אף מבחוץ, אלא שמרכך יצרו בשעה שיילחם עמו וירתיחו לעבור על אחת מכל המצוות אשר לא תעשינה, ואז מרככו, שמדבר במוסרי המידות ומוסרי זאת התאווה, ויעמיד כנגדו עונש העבירה הזאת ומזכיר את יום המוות, ובזה יכניע יצרו בהיזכרו גודל עונשו."
          }
        ]
      },
      "כא": {
        "": [
          {
            "hint": "",
            "question": "1. פלגי מים לב מלך ביד ה', על כל אשר יחפוץ יטנו?",
            "answer": "כתב ר' יונה, מפני שהרבים תלויים במלך ונתן לו ה' כוח להמית ולהחיות להרע ולהיטיב, שומר ה' את לבו שלא יטה רע, לעשות גזירת ה' יתברך, על כן ראוי שתהא מגמת פני הלבבות ליראה את ה', ולא ליראת חמת מלך, ומה' יבקש רחמים ואליו יצפה וישא עיניו, כי הוא המטה לב המלך לכל אשר יחפוץ, כאשר יטה אדם פלגי מים לכל מקום שיצטרך להטותם."
          },
          {
            "hint": "",
            "question": "2. מה בין לב אדם פרטי לבין לב המלך?",
            "answer": "כתב המלבי\"ם, הגם שלב האדם הפרטי נתון ברשותו והבחירה בידו, לא כן לב המלך אחר שבבחירתו תלוי אושר הציבור הכללי, ואם יבחר בדרך רע ישחית רבים ועצומים, לכן לבו הכללי נתון ביד השם, ובענייני הכלל הוא משולל הבחירה, ומדמהו לפלגי מים, שהמים ברדתם מן ההרים, יתאספו ויהיו לנחל שוטף, וממנו יתפלגו ויזרמו לתעלות רבות, ובפלגי מים אלו תלוי שלמות הכלל, שאם לא ישגיחו להטותם אל המקומות הנצרכים יעברו ממקום הישוב אל המדברות והיערות, או ישטפו השדות שבמישור או ישטפו הערים שבעמקים ויחריבום, על כן ישתדלו האנשים לחפור תעלות ולהטותם אל המקומות הנצרכים, כן לב המלך אחר שממעשהו ייפלגו ענייני הכלל אם לשבט אם לחסד, אם למלחמה אם לשלום, הם ביד ה', ויטה אותם לפי רצונו בהנהגת הכלל, אם זכו יטהו לטובה, וכן להפך."
          },
          {
            "hint": "",
            "question": "3. כל דרך איש ישר בעיניו, ותוכן לבות ה'?",
            "answer": "כתב הרלב\"ג, כל אחד מהדרכים ימצא בו טוב מה, אם מועיל, אם ערב אם כבוד, אם ניצוח או זולת זה מהעניינים שיחשוב בהם היותם טובים, אך מי שמיישר הלבבות ומתקנם להגיע אל הטוב האמיתי זה רק השי\"ת, כי האדם אינו רואה חובה לעצמו, וה' שהוא בלבו יודע אם ישר דרכו או לא כי לפעמים צריך לנהוג להפך בגאווה ואכזריות כנגד צוררי ה', למרות שדרך הישר הוא הענווה והנדיבות והרחמים, והאדם יטעה בזה לפי נטיית לבו."
          },
          {
            "hint": "",
            "question": "4. כיצד קאי בפסוק על תיקון המידות?",
            "answer": "כתב ר' יונה, מידות האדם וטבעו ישרים בעיניו, ולא יכיר בסלף עניינם ועיוותם, על כן קשה מאוד הדבר שיתקן האדם טבעיו ומידותיו, אמנם השי\"ת עוזר לאדם לתקן מידות לבו ומיישר תולדתו ומעיר את רוחו להרגיש בחסרונו ובסלף מידותיו, כאשר יכוון האדם את לבו לדרוש האמת וללכת אחרי השם, והבא ליטהר מסייעין לו, כי אף על פי שנתן השם ביד האדם בחירת המעשה, בכל זאת מטה לבו ומחליף הטבעים הרעים ומתקן הלבבות, כאשר יכוון האדם לבו ללכת אחרי השי\"ת ולעבדו."
          },
          {
            "hint": "",
            "question": "5. עשה צדקה ומשפט, נבחר לה' מזבח?",
            "answer": "כתב המלבי\"ם, מפני שהיו חושבים שהבאת הקרבנות היא עבודה רצויה אל ה' מצד עצמה, היו משתדלים ומרבים בהבאת הקרבנות, וכבר הרבו הנביאים להוכיח על זה ולהראות שהקרבנות אינם תכלית לעצמם רק הם אמצעים, שבזה מראים הכנעה שמוכן להקריב את עצמו ולמסור נפשו על קדושת ה', ולשמוע דבריו ומצוותיו שציווה על המשפט והצדקה, שכולל מצוות שבין אדם לחברו ושבין אדם למקום, והוא התכלית, והמאירי כתב, אין העיקר בקרבן, רק לשמוע בקול ה', ולא יצטרך לקרבן, אלא העיקר צדקה ומשפט ורוח נשברה."
          },
          {
            "hint": "",
            "question": "6. רום עיניים ורחב לב, ניר רשעים חטאת?",
            "answer": "כתב רש\"י, גסות רוח, והחפץ למלאות תאוות לבו הוא ניר של רשעים, חרישותם ומחשבותם הוא חטאתם, ור' יונה כתב, הגאווה ניר הרשעים, כי ממנו יפרו וירבו עוונותם כאשר תפרה ותנוב התבואה בסיבת החרישה, כי בגאוותם וגאונם ירדפו עניי ארץ, ויכניעו תחתיהם הטובים מהם ומלבד שהגאווה היא סיבה לעבירות עצומות, עצם הגאווה היא חטאת."
          },
          {
            "hint": "",
            "question": "7. מחשבות חרוץ אך למותר, וכל אץ אך למחסור?",
            "answer": "כתב ר' יונה, לפני כל מעשה עלינו לחשוב עליו בלבנו, ואל לנו לפעול בבהילות, כי אין הבהילות ממידת החריצות והזריזות, והמלבי\"ם כתב, החרוץ הוא הזריז במעשיו, ובכל זאת מתנאי החריצות הוא המחשבה וההתייעצות לחשוב על צדדי האפשר, ויעשהו בדרך היותר טוב והיותר קרוב אל השכר, והגם שעל ידי כך יתמהמה בעשייתו, ישיג מזה מותר תמיד, כי על ידי כך יבחר באמצעים היותר טובים אל התכלית וכל הדוחק את השעה, ורוצה לעשות תיכף בלא עיון ומחשבה, והא תמיד למחסור."
          },
          {
            "hint": "",
            "question": "8. פועל אוצרות בלשון שקר, הבל נידף מבקשי מוות?",
            "answer": "כתב במצודת דוד, המאסף אוצרות על ידי לשון שקר, המה הבל נדף כי לא יתקיימו בידו ומוקשי מוות הם לו, כי בעת ייוודע זיופו יתחייב מיתה, בין בזיוף שטרות בין בזיוף המתכות וכדומה."
          },
          {
            "hint": "",
            "question": "9. שוד רשעים יגורם, כי מאנו לעשות משפט?",
            "answer": "כתב שם, הגזל עצמו יביא עליהם פחד, כי מאנו להשיב הגזל לבעליו, והמלבי\"ם כתב שהרשע מפחד תמיד כי לבם מנבא להם העתיד לבוא עליהם, והוא השוד והשבר."
          },
          {
            "hint": "",
            "question": "10. הפכפך דרך איש וזר, וזך ישר פעלו?",
            "answer": "כתב המלבי\"ם, האדם הוסד בטבעו ללכת בדרך משפט ושלא לגזול ולחמוס, ושיאהב האמת והצדק, ובזה יתקיימו האנשים בהנהגה המדינית, אבל הרשעים מתרחקים מן המשפט אל השוד, מן האמת אל השקר, ודרך הישר זר להם, אבל הזך שהוא נקי מפסולת התאוות, וזך במידותיו, ילך בדרך הישר."
          },
          {
            "hint": "",
            "question": "11. טוב לשבת על פינת גג, מאשת מדנים ובית חבר?",
            "answer": "כתב הרלב\"ג, טוב לאדם שישב יחידי על פינת גג בזולת מחסה, ומסוער מזרם וממטר, משישב עם אשת מדנים, כי יקשה מאוד לסבול מדיני אישה, כי תבזהו בפני חבריו."
          },
          {
            "hint": "",
            "question": "12. נפש רשע איוותה רע, לא יוחן בעיניו רעהו?",
            "answer": "כתב המאירי, החימוד באכילת חזיר אינו רע אם כבש את יצרו ואין בו טבע רע, אבל החימוד לגזילה ורצח ודומיהם, יורו על טבע רע אף שיכבוש את יצרו מהם, שהמחשבה לרע היא רע, כי היא סיבת המעשה, והוא שאמרו בתו\"ר פרשת קדושים, לא יאמר אדם אי אפשי באכילת חזיר ובכיוצא בו, אלא יאמר אפשי, אבל מה אעשה והקב\"ה גזר עלי."
          },
          {
            "hint": "",
            "question": "13. בענוש לץ יחכם פתי, ובהשכיל לחכם ייקח דעת?",
            "answer": "כתב במצודת דוד, בעת בוא עונש על הלץ אם לא יועיל לעצמו מועיל הוא לפתי המשולל הבנה כי יתחכם על כי יפחד לנפשו, אבל לחכם אף בלמדו דברי השכל הוא עצמו יקבל תועלת וייקח דעת נוסף על מה שבידו."
          },
          {
            "hint": "",
            "question": "14. משכיל צדיק לבית רשע, מסלף רשעים לרע?",
            "answer": "כתב שם, כאשר הצדיק עומד בבית הרשע, הצדיק הזה מצליח ביתו של הרשע כי נתברך בגללו, והוא סיבה לסלף את הרשעים לעשות רע, כי יחשוב בעבורו נתברך ביתו ומעשיו טובים בעיני ה'."
          },
          {
            "hint": "",
            "question": "15. אוטם אוזנו מזעקת דל, גם הוא יקרא ולא יענה?",
            "answer": "כתב הרלב\"ג, הנה מי שהוא סותם אוזנו שאינו רוצה לשמוע צעקת הדל לחננו מאשר הביא אלוק בידו ,הנה ישב השם יתברך גמולו, שישיבהו לדלות ויקרא ולא יענה, שלא יחמלו האנשים עליו, וזה מידה כנגד מידה."
          },
          {
            "hint": "",
            "question": "16. מתן בסתר יכפה אף, ושוחד בחיק חמה עזה?",
            "answer": "כתב המלבי\"ם, במעות הניתנות בסתר לפעמים הוא לטובה ולפעמים הוא לרע, שאם נותן שלא עבור דבר, כגון לעני, יכפה אף שלמעלה, ומתן לשופט ולשר יכפה אף שלמטה, אבל מעות שנותנים בסתר לפעול על ידם עיוות הדין והטיית המשפט, שזה נקרא שוחד, זה יעורר חמה עזה, אם למעלה אם למטה בהיוודע הדבר למלך הארץ."
          },
          {
            "hint": "",
            "question": "17. שמחה לצדיק עשות משפט, ומחתה לפועלי אוון?",
            "answer": "כתב רש\"י, שמחה לקב\"ה לעשות דין בצדיקים כדי לזכותם לחיי העולם הבא, ושמחה לצדיקים שהקב\"ה מביא ייסורים עליהם כדי שיזכו לעולם הבא, ומחתה היא לפועלי אוון, לפי שאין נותנים לב לשוב, ואין הייסורים מועילים להם, ומצטערים ולא להועיל."
          },
          {
            "hint": "",
            "question": "18. מה המעשה בעגלון שהסיע עשיר?",
            "answer": "מעשה בעגלון שהסיע בעגלתו עשיר אחד שהיה בידו צרור כסף, וכשבאו לתוך היער קם העגלון על העשיר ויהרגהו ונטל הכסף ממנו והמשיך בדרכו עד שהגיע לעירו, משבא לעירו התחרט על מעשהו הרע והתחיל מחלק ממון לעניים והיה עושה חסד וצדקה עם כל אחד ואחד, ומתן אדם ירחיב לו ולפני גדולים ינתנו, ונתמנה לשופט ראשי, ויהי היום והובא לפניו עגלון אחד שהאשימוהו במעשה כזה ממש, שנסע עם אדונו ביער והרגו וגזל כספו ונתפס ביד, והנה כל השופטים החליטו שיש לחרוץ דינו למיתה, אבל המתינו לאישורו של השופט הראשי, ומשבא העגלון לפניו נאלם דום, ולא היה יכול להוציא הגה מפיו, אמר בלבו כיצד אני בא לחרוץ גזר דין מוות לאיש זה בשעה שאני עצמי חייב בעונש זה, ופרץ בבכי והודה שגם הוא עשה כמעשה הזה, ודין אחד לשניהם, וזהו מחיתה לפועלי אוון כאשר עושים משפט ונזכרים שגם הם פעלו אוון."
          },
          {
            "hint": "",
            "question": "19. אדם תועה מדרך השכל, בקהל רפאים ינוח?",
            "answer": "כתב המלבי\"ם, יש הבדל בין השכל ובין חכמה ובינה ויתר כוחות הנפש, שההשכל הוא כוח החד שיימצא לאדם להשיג באלוקות וברוחניות ובנפלאות שדברים שאין מבוא להבינה להשיג על ידי היקשים ומופתים, ולא להדעת לדעת על ידי הכרת החושים, ובכוח זה ישיג את ההשגחה וכל האמונות התלויים באלוקות, ועל פי רוב נלווה אל זה רוח הקודש ואז נקרא שכל טוב, ואדם התועה באמונות האלוקיות, כמו הכופר בהשגחה ובידיעת ה' ובהנהגתו ובנפלאותיו, והם המינים שאין להם חלק לעולם הבא ואין להם תקנה, ויורדים לגיהנום, וזהו קהל רפאים."
          },
          {
            "hint": "",
            "question": "20. איש מחסור אוהב שמחה, אוהב יין ושמן לא יעשיר?",
            "answer": "כתב הרלב\"ג, מי שהוא אוהב השמחות הגופיות להתענג בתאוותיו הוא איש מחסור, כי בעבור התאוות יאבד את הונו, ומי שהוא אוהב יין ומתענג במשתה לא יעשיר, כי יכלה ממונו, ור' יונה כתב, למד עתה על גנות השמחה בתענוגים, כי בעליה עושים את העולם הזה עיקר, ולפי גודל השמחה ירבה עצבו בעזיבתו, ושמחים בדבר כלה, והנמשך אחר היין ותענוג המאכלים לא יגיע אל העושר, שמרגיל איבריו למנוחה, ובורח מן הטורח והעמל, וכשיגיע למידת העצלות יטבע במצולות העוני כי מרוששת בעליה."
          },
          {
            "hint": "",
            "question": "21. כופר לצדיק רשע ותחת ישרים בוגד?",
            "answer": "כתב רש\"י, צדיק נחלץ ורשע בא תחתיו כגון מרדכי והמן, ובמצודת דוד כתב, אם נגזר מיתה על הצדיק ובטלה הגזירה, אין מידת הדין מתפייס עד כי יותן רשע לפדיון נפשו, וכתב הגר\"א, רשע הוא הפוך מצדיק, ובוגד הוא הפך מישר."
          },
          {
            "hint": "",
            "question": "22. טוב שבת בארץ מדבר, מאשת מדנים וכעס?",
            "answer": "כתב המלבי\"ם, כבר אמר למעלה שטוב לשבת על פינת גג מאשת מדנים אם אינה בעלת כעס, רק מעוררת מדנים על שכנים ובני ביתה, צריך להתרחק מן החברה, וידור עימה על פינת גג שלא תמצא עם מי להתקוטט אבל אם היא בעלת כעס, תכעיסהו גם שמה, וצריך לברוח ממנה אל המדבר."
          },
          {
            "hint": "",
            "question": "23. אוצר נחמד ושמן בנוה חכם, וכסיל אדם יבלענו?",
            "answer": "כתב ר' יונה, דרך העשירים הפקחים לאצור אוצר כסף וזהב, ואוצר שמן, שיקנוהו בזול וימכרוהו ביוקר, וכאשר יניחנו לבן כסיל יבלענו, כי יימשך אחר השמחה והתענוגים ויכלה אוצר אביו אשר קבצו בחכמה, והגר\"א כתב, אוצר הוא תורה, נחמד הוא נביאים, ושמן הוא כתובים, וכל אלו השלושה בנוה חכם, וכסיל אדם יבלענו, כשלומד עם תלמיד שאינו הגון הוא מבלע הכל, ועוד נראה- אוצר הוא יראת השם, כדכתיב בישעיה ל\"ג, יראת ה' היא אוצרו, ונחמד היא התורה, ושמן הם המצוות, ונקראים שמן, כי תורה היא אור המאירה בלי שמן, והמצוות הם נר, שאינו מאיר אלא כשנותנים שמן, וכל אלו השלוש- יראה, תורה ומצווה הם בנוה חכם, הוא נפש רוח ונשמה של החכם, וכסיל אדם הוא נפש הבהמית ובולע הכל כאשר נמשך אחר התאווה."
          },
          {
            "hint": "",
            "question": "24. רודף צדקה וחסד ימצא חיים צדקה וכבוד?",
            "answer": "כתב המלבי\"ם, החכם ירדוף צדקה שהוא מצוות שבין האדם למקום, וחסד שהוא גמילות חסדים בין אדם לחברו, שעל ידי החסד ישאר בידו אוצר שמן הגשמי, ועל ידי הצדקה יישאר בידו שמן הרוחני, ועל ידי כך בבואו לעולם הגמול ימצא חיים נצחיים, וצדקה עליונה שהוא הטוב שיעשה ה' לפי צדקתו הגדולה לאין קץ, וכבוד שהוא אושר הנפש הנצחית, שצדיקים יושבים ועטרותיהם בראשיהם."
          },
          {
            "hint": "",
            "question": "25. כמה מיני עולם הזה יש?",
            "answer": "כתב הגר\"א, שיש שני מיני העולם הזה- אחד עולם הזה הגרוע והוא הנקרא כבוד, והשני הוא עולם הזה היותר טוב מעולם הבא והיינו עושר, שבעושרו יעשה צדקה ומעשים טובים."
          },
          {
            "hint": "",
            "question": "26. עיר גיבורים עלה חכם, ויורד עז מבטחה?",
            "answer": "כתב הגר\"א, אמרו חז\"ל שמו\"ר מ\"ג, עיר גיבורים זה השמים, ששם גיבורי כוח עושי דברו, עלה חכם זה משה, ויורד עז מבטחה זו התורה, שהיא מובחר שבהכל, שכולם ישתוקקו אליה, ונקראת גם עז ובטח, ועוד- עיר גיבורים זה השמים, עלה חכם- כל חכם וצדיק עולה בכל לילה ולומד שם, ויש מהן צדיקים גדולים שהיו עולין אפילו בהקיץ וביום, כמו הנביאים ורבי נחוניא בן הקנה, וכל אחד הוריד עז מבטחה, מבחר שבמבטחה, כמו ישעיה הנביא הביא הקדושה, ויחזקאל הביא ברוך כבוד ה' ממקומו."
          },
          {
            "hint": "",
            "question": "27. שומר פיו ולשונו שומר מצרות נפשו?",
            "answer": "כתב המלבי\"ם, משל לחכם אחד שכבש עיר גיבורים, ואת המבצר אשר בטחו בו, הגם שהעיר ישבה בהר שקשה לכבשה, והיה לה מגדל עוז שבטחו בו, והנמשל, מדובר במלחמת הנפש, שכבר משלו כן בספר קוהלת, עיר קטנה ואנשים בה מעט, ומיירי שם במלחמה שלוחם היצר והמתאווה נגד הנפש, ומצייר את הנפש כיושבת בעיר, והיא עיר קטנה ואנשים בה מעט, כי כוחות הנפשיים מועטים, והלוחם הבא מבחוץ לכובשה הוא מלך גדול, והוא בונה מצודות גדולות, כי כוחות הבשר רבים, וכל הטבע והחושים עוזרים להם, רק איש מסכן חכם מילט את העיר בחכמתו, והוא האופן שהחכמה תמלט את הנפש בל יכבשה הכסיל הזקן, וכאן המשיל שהמלך הכסיל וגיבוריו הם מבפנים, והחכם בא וכבש את העיר, כי המלחמה הזאת מתמדת, וכל אחד יש לו עיר מבצר, רק האמת היא עיר קטנה והשנייה עיר גיבורים, שכוחות הנפש והשכל מועטים, והם גרים בעולם הזה, ועוזריהם מועטים, משא\"כ כוחות החומר מתגברים והם תושבים בעולם הזה יושבים בהר מבצר, ובכל זאת מי שמתנהג לפי חוקי החכמה יכבוש את העיר ויכוף את בני הבשר וכוחות התאווה אל משמעתו ויורישם מפניו בחרב החכמה, ובמגן התבונה והדעת ויראת ה', ויש לעמוד על המשמר בל ישובו הנכבשים לכבוש את העיר, וזה במה שישמור פיו ולשונו, שהם מבצר החכמה שהיא הנפש המדברת, כי דרך שם ייכנסו האויבים לצור על הנפש."
          },
          {
            "hint": "",
            "question": "28. שומר פיו ולשונו שומר מצרות נפשו?",
            "answer": "כתב המאירי, כשישמור האדם פיו ולשונו, היינו חלקי דיבורו, שלא ידבר מה שאינו ראוי, ובמקום בלתי נאות, ובזמן בלתי מבוקש הדיבור ממנו, הוא שומר מצרות נפשו, כי ברוב דברים לא יחדל פשע, שאפילו לחכם אין ראוי לו להאריך יותר מדי אף בדברי חכמה, כי הלשון קרובה להיכשל."
          },
          {
            "hint": "",
            "question": "29. זד יהיר לץ שמו, עושה בעברת זדון?",
            "answer": "רש\"י כתב, גס רוח סופו להיות לץ, שאינו חש לשמוע מוסר, ור' יונה כתב, לשון זד כולל אכזריות ושנאת הבריות והשמחה לאידם ודרשת רעתם, ויהיר הוא בעל גאווה, והלץ כולל את שניהם כי הוא בעל לשון הרע, והמתלוצץ על האנשים ולועג להם וזהו זדון גמור, כי יזיק לחבריו ויכלימם ויחרפם ויפחית כבודם ולא לריווח הנאה, והוא גרוע מן המזיק לרווח ממון, ובעבירתו זדון, כי אין כעס כמו כעס בעל הלשון, וידוע שהגאווה תגדיל הכעס."
          },
          {
            "hint": "",
            "question": "30. תאוות עצל תמיתנו, כי מאנו ידיו לעשות?",
            "answer": "כתב ר' יונה, העצל בוחר בעצלה מאהבת המנוחה, ועצלה מביאה עד תכלית הצער, כי תמיתנו תאוותו, לפי שהוא אינו יכול למלאות תאוותו לעולם, כי מיאנו ידיו לעשות, כאשר תגבר תאוותו בדבר ויבקש לטרוח ולעשות מלאכה כדי להשיג הדבר שמתאווה אליו, הנה ידיו ממאנות לעשות, כי הרגיל איבריו אל העצלה והמנוחה, וההרגל שלטון עליהם."
          },
          {
            "hint": "",
            "question": "31. כל היום התאווה תאווה, וצדיק ייתן ולא יחשוך?",
            "answer": "כתב המלבי\"ם, בל תחשוב כי מה שהעצל מתרפה לעשות מלאכה הוא מפני שאינו מתאווה ודברי העולם קלים בעיניו, שלכן לא יתייגע להשיגם, לא כן הוא, כי באמת תאוותו גדולה יותר ממי שאינו עצל, כי אינו דומה מי שיש לו פת בסלו וכו', רק שאין לו ממשלה על הידיים וכלי הגוף העושים, שאינם נשמעים לו, ועל כן תאוותו תמיתנו, שמתאווה כל היום ולא יעשה מאומה, ומספר בשבח הצדיק, כי ייתן צדקה אל העצל ולא יחשוך, כי העצל אין לו מרחמים, והגם שמת ברעב לא ירחמו עליו, שאומרים הלא יכול לעסוק במלאכה, אבל הצדיק ירחם עליו, כי הוא כחולה הבלתי יכול לעבוד, אחר שידיו נרפים ובלתי שומעים לו."
          },
          {
            "hint": "",
            "question": "32. זבח רשעים תועבה, אף כי בזימה יביאנו?",
            "answer": "כתב המלבי\"ם, הקרבן שמביאים הרשעים, הגם שיביא הקרבן בלב שלם, בכל זאת כל זמן שהם רשעים ולא שבו בתשובה על רשעתם הקודמת הזבח תועבה, וכ\"ש אם יביאה בזימה שגדר הזימה הוא השתקעות המחשבה בעומק הרהורי עבירה, שגם בשעת הבאת הקורבן כוונתו לזימה ועצת חטא, והגר\"א כתב, כי עיקר הקורבן הוא שהאדם ישבר גאוותו ורומו הנישאה, וישוב אל ה' מרוע מעלליו, אבל הרשעים שאינם שבים לה' מדרכיהם הרעים, גם קורבנם תועבה, וכן הוא בתפילה שהיא במקום קורבן, שאם לא יכניע את רוחו, ומכל שכן שבעת שמתפלל חושב מחשבות זרות ופניות להרים גאוותו להתנשא, שתפילתו תועבה."
          },
          {
            "hint": "",
            "question": "33. עד כזבים יאבד, ואיש שומע לנצח ידבר?",
            "answer": "כתב המלבי\"ם, פה מדבר בעניין הקבלה המסורה מדור לדור עד ראש אבן ישראל בענייני המצוות האמונות והדעות, אם יעיד על הדברים האמיתיים המקובלים ששמעה אוזנו וקיבלה מראש הררי קדם, יתקיימו לעד, ולפעמים יעיד האדם על דבר שלא שמע, וירצה להנחיל קבלה כוזבת בין במצוות בין באמונות ודעות, על זה אמר עד כזבים יאבד, כי מהשגחת ה' שהאמת יתקיים והשקר כעשן יכלה, ואיש שומע ששמע מפי השמועה, הוא לנצח ידבר ויתקיים קבלתו עדי עד."
          },
          {
            "hint": "",
            "question": "34. העז איש רשע בפניו, וישר הוא יבין דרכו?",
            "answer": "כתב ר' יונה, איש רשע כאשר יעיד או יטען דברי כזב, יחזק פניו ויעוז בפניו בדעת ובכוונה, למען יאמנו דבריו, כי יפחד פן יבינו דרכיו ויכירו בפניו כי שקר ידבר ומרמה בפיו, ולא יועיל עוז פניו לנגד האיש הישר, כי יודע הישר מדעת איש הרשע כי יעיז פניו כאשר יטעון שקר, וגם ייתכן שיכיר בפניו כי שקר ידבר, כי מרוב פחדו, יעיז פניו יותר מדרך מספרי האמת."
          },
          {
            "hint": "",
            "question": "35. מהו סדר המידות הרעות במקראות האלו?",
            "answer": "כתב שם, פתח- בזד יהיר לץ שמו, כי הזדון כולל האכזריות ושנאת הבריות, והכילות, כי מידת ההטבה הפך מן הזדון, והיהירות היא הגאווה, והנה הזדון והגאווה כוללות הקנאה, כי הקנאה פעם תבוא מן הגאווה, כי לא יחפוץ שתהיה מעלה ויתרון לאיש, באהבתו השררה על הבריות, ופעם תבוא מן הזדון משנאתו את הבריות, ויקוץ ביתרונם ומעלתם וכבודם, וגם כוללת הזדון והגאווה את הכעס, כי הזדון הפך הרצון על כן יפרה וישגה ממנו הכעס, וכן הגאווה משורש הכעס."
          },
          {
            "hint": "",
            "question": "36. אין חכמה ואין תבונה ואין עצה לנגד ה'?",
            "answer": "כתב המאירי, אין חכמת האדם ותחבולותיו מועילות להינצל מיד מהומתו כאשר יגזרו משפטיו יתברך להענישו, אף כי ירבה בהשתדלות, ור' יונה כתב, החכמה והתבונה והעצה אין כוח בהן לבטל הגזירות."
          },
          {
            "hint": "",
            "question": "37. סוס מוכן ליום מלחמה, ולה' התשועה?",
            "answer": "כתב המלבי\"ם, הגם שהבחירה נתונה ביד האדם, ובעניינים הפרטיים יצליח האדם על ידי הכנתו ושקידתו בכל זה, בעניינים הגזורים מאת ה' וקצובים מאת ההשגחה, כמו בעניינים הכוללים הנוגעים לכלל עם גוי ומדינה, אז, הגם שצריך האדם לעשות את שלו ולהכין ההכנות הטבעיות, כמו שבענייני המלחמה שהם עניינים כוללים צריך שיכין תכסיסי מלחמה וסוס ורכב, בכל זאת עצת ה' היא תקום ולא יועיל השתדלות האדם, והנה יצליח האדם לפי הטבע, אם על ידי החכמה שקיבל מרבותיו דרכי ההנהגה הראויה, אם על ידי התבונה שמתבונן בעצמו להוציא דבר מדבר, ולהתבונן בעניינים שייפול בהם אמת ושקר, ואם על ידי העצה שבאה על ידי שלמות כוח המדמה והמשער, שעל ידו יודעו לו העתידות איך ייפול דבר ואיך ראוי להתחכם בדבר, ובכל זאת כל אלו לא יועילו לנגד ה', רוצה לומר, בעניינים הגזורים ונחרצים מאת ה', ומביא ראיה שגם סוס מוכן ליום מלחמה, הוא האמצעים הטבעיים שעל ידם יצליח במלחמה, בכל זאת לה' התשועה, כי בהיות המלחמה עניין כולל, שעל ידה ירד עם או יעלה במעלות, התשועה היא השגחיית, והאמצעיים הטבעיים לא יועילו כלל, ונזכר אני באסון שארע לפני מספר שנים בלבנון, כאשר יחידה קרבית מהקומנדו הימי, לוחמים יהודים והטובים והגיבורים ביותר שעומדים לרשותנו בתקופתנו ניגפו בפני אויב רע ואכזר וארור, כמו שזבובים נלכדים ומומתים בנקל, ואף גרוע מהם היה מותם, כי היו עמוסים בחומרי נפץ רבים אשר התפוצצו על גופותיהם, ופיזרו את אבריהם לכל עבר, כאשר פעולת המחלצים הייתה בגבורה עילאית ובמסירות נפש נוראה, והיא כן הצליחה בלא נפגעים למרות שהפגיזו וירו עליהם כל הזמן, והרבה זמן חשבתי מה השם עשה לנו, הרי בפעולות דומות ועם אנשים פחות מיומנים ראינו הצלחות גדולות, ומדוע כאן המפלה הנוראה והמשפילה כל כך, ואיך נפלו גיבורים בלא לוחמה, ועוד נזכר אני, שמפקד הפעולה שינה את נתיב ההליכה באפילת הלילה, ושום דבר לא הועיל, למרות שמזלו הרגיש, והמסקנה אליה הגעתי בסייעתא דשמייא, הייתה בדיוק כדברי המלבי\"ם וכדברי שלמה המלך בפסוק זה, והמתבונן יתבונן ויראה שהכל תלוי ברצון ה', וצריכים להיות ראויים להשראת ההשגחה עלינו, כמו במלחמת עופרת יצוקה בעזה, שניתן היה להרגיש ולמשש את יד ההשגחה שנלוותה במלחמה זו, ואם העם מאוחד אין ההשגחה מבחינה בין צדיק לרשע ובין דתי לחילוני, היא משגיחה על כולם, כי האחדות היא הדבר היקר ביותר אצל הקב\"ה."
          }
        ]
      },
      "כב": {
        "": [
          {
            "hint": "",
            "question": "1. נבחר שם מעשר רב, מכסף ומזהב חן טוב?",
            "answer": "כתב הרלב\"ג, ידוע כי השם הטוב יהיה לאדם בסיבת יושר תכונותיו ופעולותיו, והוא נבחר וטוב לאדם מעושר רב, והחן הטוב שיש לו מהאנשים הוא נבחר מכסף וזהב, כי בסיבת יושר תכונותיו ופעולותיו והיותו אהוב לאנשים, יהיה לו מחסה מהרעות יותר ממה שיוכל לחסות בכספו וזהבו, כמו שיאמר משל הדיוט, יותר טוב אהוב בשוק מזהב בארגז, והמלבי\"ם כתב, קנייני העושר הם קניינים מדומים בלתי דבוקים מתעצמים עמו, ופתאום יורש ויאבד העושר בעניין רע, אבל השם שקנה על ידי מעשיו הטובים הם מתעצמים בנפשו בלתי נפרדים ממנו, תכלית העושר הרב יותר מן הצורך, להשיג כבוד, ושיהיו דבריו נשמעים, וזה ישיג יותר בעל השם, והעושר רב צריך שמירה וגוזל שינת בעליו, לא כן השם, והכסף והזהב אין להם מעלה פנימית רק הסכמיית, שהסכימו לתת עליהם שיווי יותר על ערך המתכות, אבל השם ודוגמתו החן טוב, שאדם מוצא חן בעיני אנשים מצד ההסכמה, זה יותר טוב לו מכסף וזהב שישיג, שמציאת חן נמצא בו בעצמו לא בדבר אחר, וגם מה שיוכל להשיג אצל שליט ושרים על ידי שייתן כסף וזהב, ישיג יותר על ידי מציאת חן, והנה השם הטוב הוא לפי המעשים, והחן הוא מצד החנינה, ור' יונה כתב, החכמה היא יתרון וכוח בנפש, והגבורה יתרון וכוח בגוף, והעושר הוא חוץ ממנו, ולא הגיע אליו לא בכוחו ולא בשכלו, ולכן הוא השפל במעלות."
          },
          {
            "hint": "",
            "question": "2. עשיר ורש נפגשו, עושה כולם ה'?",
            "answer": "כתב רש\"י, כשעני אומר לעשיר פרנסני, והוא עונה קשות, עושה כולם ה', הקב\"ה עושה אותם חדשים, לזה עני ולזה עשיר, והמאירי כתב, ביד ה' לשנות תפקידים, להשפיל ולרומם, להוריש ולהעשיר, לכן ראוי לעשיר לתת זה אל לבו, ולעזור לרעהו כמסת ידו, וכן העני יתבונן כי מה' הייתה לו זאת, ויסבול תלאותיו בנחת ויבטח בקל, ולא יחמוד ולא ישנא ולא יקנא לעשיר בכל זאת."
          },
          {
            "hint": "",
            "question": "3. ערום ראה רעה ונסתר, ופתיים עברו ונענשו?",
            "answer": "כתב במצודת דוד, הערום רואה את הרעה המעותדת לבוא ונסתר ממנה, רצה לאמר שומר עצמו מן הרעה טרם בואה, אבל הפתאים עברו דרך הרעה ולא נשמרו והשיג אותם העונש וההפסד, ור' יונה כתב, כי רוח והצלה יעמוד מן החכמה יותר מן הגבורה והעושר, כי אף על פי שאין חכמה כנגד השם, החכמה תשמור בעליה שלא ייענש בעת צרה, כי ישמור נפשו שלא ידחוק את השעה, והפתאים דוחקים את השעה ונענשים."
          },
          {
            "hint": "",
            "question": "4. עקב ענווה יראת ה', עשר וכבוד וחיים?",
            "answer": "כתב רש\"י, בשביל הענווה יראת ה' באה, ובמצודת דוד כתב, כשיכיר בשפלות עצמו יגדיל רוממות המקום ותבוא בלבו יראת הרוממות, וימצא עושר וכבוד וחיים, והמלבי\"ם כתב, שורש הענווה מסתעף ממה שמשיג גדולתו של יוצר בראשית וכוחו הגדול, והמציאות אשר ברא, עד שישיג שהוא כאין וכאפס לפני קצת מבריותיו, הגם שישיג בעולם הזה מלכות וחכמה וגבורה וכל המעלות, ידע כי הוא כנמלה קטנה לפני המלך הגדולה העומד עליו, וכאין חשוב לפני הקטן שבמלאכיו, ומחשבה זו סופה להכניס בלבבו יראת ה', שיירא מעשות דבר נגד רצונו, וכמו שכתב הרמ\"א שיוויתי ה' לנגדי תמיד וכו' כי אינו דומה ישיבת האדם וכו', וכ\"ש כשישים על לבו שממ\"ה הקב\"ה עומד עליו ורואה במעשיו וכו', ומי שנוחל ענווה ינחל עושר וכבוד כי ה' יגביהנו, מידה כנגד מידה, וינחל חיים, אם חיים הנצחיים על ידי שייזהר מרע, ואם חיי העולם הזה בהשגחת ה', הפך המתגאה שיסיר יראת ה' מנגד פניו ודרכיו דרכי מוות."
          },
          {
            "hint": "",
            "question": "5. צנים פחים בדרך עיקש, שומר נפשו ירחק מהם?",
            "answer": "כתב הרלב\"ג, הנה בדרך האיש העיקש, והוא ההולך בדרך מעוות, שאינו משגיח כראוי איזה דרך ראוי לילך, ימצא צנים להינזק בקרירות האוויר, וימצא פחים להילכד בהם רגליו, והשומר ומתבונן בדרכיו והולך בהם דרך ישרה, ירחק מאלו המזיקים, והמלבי\"ם כתב, הדרך הישר הוא הדרך האמצעי, והנוטה מן האמצעי אל קצה היתרון או קצה החסרון הוא דרך עיקש, נוטה מן הישר, ותפס לזה משל מן הטבע, שהאוויר הממוזג הוא השווה לבריאות הגוף, אבל הנוטה לקצה היתרון אל החמימות, ישרוף הדמים כי תגבר האדומה והיובש והאש, וזהו פחים, היינו גחלים בוערים, והנוטה לקצה החסרון תגבר הצינה, והקור יצמית את הדם, וזה קורא צנים, חולי הבא על ידי רב הצינה, ושניהם ממיתים הגוויה, וכן בהנהגת הנפשות, בקצה היתרון תלהטהו אש בוער, ובקצה החסרון תקפיאהו הקור והרפיון, ושומר נפשו ירחק מן הקצוות וילך בדרך הישר והממוצע."
          },
          {
            "hint": "",
            "question": "6. מה דרשו חז\"ל על הפסוק הנ\"ל?",
            "answer": "איתא בכתובות דף ל', הכל בידי שמים חוץ מצנים ופחים, והטעם מפני שפעמים באים על האדם מחמת פשיעה, שהולך בלי לבוש בקרה, ונגד השמש בחמה, ואף על פי שאמרו בויק\"ר ט\"ז, והסיר ה' ממך כל חולי זו צינה, הכוונה פורענויות הבאות על האדם בעל כורחו ואפילו רוצה לשמור על עצמו, אינו יכול, לא כן צנים ופחים שאין גוזרים עליו בעל כורחו, אם רוצה לישמר מהם, יכול."
          },
          {
            "hint": "",
            "question": "7. כיצד לומד הגר\"א את הפסוק הנ\"ל?",
            "answer": "צנים הם קוצים, ופחים הם פחתים, ובדרך סלולה לא ימצאו, כי מתקנים הדרכים והמסילות ישרים, אבל כשהולך בדרך עיקש, שם צנים ופחים, כי אין מי שירים המכשול מדרך עיקש אשר לא ידרכו בה אנשים, לכן שומר נפשו ירחק מהם, וידוע שהאדם מורכב מארבע דברים: גוף, נפש, רוח, נשמה, וכנגד זה יש ארבעה חלקי עולם: דומם- כנגד הגוף שהוא דומם, וצומח- כנגד הנפש הצומחת, ורוח- כנגד הרוח החיוני שיש לכל חי, ומדבר הוא הנשמה וכנגד זה יש ארבע יסודות בעולם: עפר,- הוא נגד הגוף ודומם, מים- הוא נגד נפש וצומח, רוח- נגד רוח וחי, ואש- נגד הנשמה והמדבר, ולכל אלו הארבעה יש דבר חמישי, והוא באדם יש דבר חמישי והוא חיה, ולארבעת חלקי העולם החמישי הוא השכל, ולארבע היסודות החמישי הוא שמים, ופעמים שכל החמישה נחשבים לשלושה, והוא שהארבע יסודות והחמישי שהוא השמים נחשבים לשלושה, והם: שמים, וארץ ואוויר, כי מים ועפר הם אחד, ואוויר ואש גם כן אחד, ושמים, הרי שלושה, והחמישה שבאדם גם כן נחשבים לשלושה, והם- נפש, נשמה חיה, כי גוף ונפש אחד שהנפש שותפא דגופא, הנשמה והרוח אחד, וכן בארבעת חלקי העולם: הדומם והצומח אחד, וחי ומדבר אחד, ושכל אחד, ויצר הרע מזיק בשלושה דברים הנ\"ל: פעמים בגוף, שמטיל ייסורים על הגוף בכדי שיבטל מתורה ומצוות, ופעמים בנפש שמחטיאה, ובנשמה שמשתוקקת לידע הדרך לילך בה לאור באור החיים ואינו מניחה, שמונע הדרך מן הנשמה, וכנגד השלושה שבאדם נתן לנו השם תורה ומצוות ומידות, והם שומרים ומגינים על האדם, כאשר ידבק האדם בהם, והגנתם בדרך זה כי המצוות הם מן הארץ, כמו לולב, סוכה, ושאר הדברים, והשם עליהם מושאל שהם מן הארץ, והם מגינים על פחיתות הבא מחלקי הדומם והצומח, והתורה שהיא מן השמים, מגן על פחיתות הבא מאש ואוויר, והמידות הם מורים לאדם הדרך אשר ילך בה."
          },
          {
            "hint": "",
            "question": "8. חנוך לנער על פי דרכו, גם כי יזקין לא יסור ממנה?",
            "answer": "כתב המלבי\"ם, מצווה שני דברים: א. שיחנכו את הנער, והוא שירגילנו מנעוריו אל השלמות אם בדעות, אם במעשים ומידות, כי ההרגל שיורגל בנעוריו, יעשו בו חיקוי עצום ורושם שמור בנפש, לא יסור גם לעת זקנה, לא כן החינוך שיתחנך בגדלותו אין החיקוי טבוע בנפש, וימוש ממנו לעת זקנתו, ב. מצווה שיהיה החינוך על פי דרכו, כי כל אדם מסוגל מטבעו לעניין אחר, בין בדעות יש שמוחם חד, ויש ששכלם ישר בלתי מחודד, וצריך ללמדם כפי ההכנה שנמצא בו, ובין במעשים, יש שמוכן לאומנות מיוחד, ולמדה מיוחדת, ויקבל אותה בנקל, וזה יוכר בנער לפי התשוקה, ולפי מה שמשתדל בעצמו באיזה דבר מיוחד, צריך לחנכו לפי דרכו ולפי הרושמים שיש בו אל מה שהוא מוכן אליה, שאז לא יסור ממנה גם כי יזקין, לא כן אם יחנכהו אל מה שזולת טבעו."
          },
          {
            "hint": "",
            "question": "9. מה ההבדל בשינוי ההרגל בילדותו לבין בזקנותו?",
            "answer": "כתב ר' יונה, בימי הנערות קל ליישר הטבע ולתקן המידות, ויקבל ההרגל שהוא על כל דבר שלטון, לא כן בימי הזקנה שאז קשה לשנות ההרגלים, ולכן נתחייבנו בחינוך הנער בנערותו קודם שישלוט עליו ההרגל, ובאופן הזה גם לאחר שיגיע לבשלות שכלו יהיה מורגל ועומד, ויש להתאים החינוך לפי כל גיל וגיל, כמו שאמרו באבות פ\"ה, בן חמש למקרא, בן עשר למשנה."
          },
          {
            "hint": "",
            "question": "10. ומי שאינו מסוגל ללימוד תורה?",
            "answer": "כתב במעם לועז, הדרך את הנער לפי כישרונותיו, שאם אינו מסוגל לתורה, וכוחו יפה במלאכה, ואם לא יעסוק במלאכה יבוא לבטלה גמורה, הרי מוטב לחנכו במלאכה לתועלתו ולתועלת הבריות, מאשר יצא לתרבות רעה, ואין צריך לומר שמי שכוחו יפה בתורה שאסור להסירו מן התורה לעסוק במלאכה."
          },
          {
            "hint": "",
            "question": "11. מדוע אין להרגיל הנער במותרות?",
            "answer": "כתב שם, אפילו אם חנן ה' לאדם בעושר, אל ירגיל את בניו במותרות, כי ההרגל נעשה טבע, וגם כי יזקין לא יסור ממנו, והר\"מ חגיז שיבח את אמו שאף על פי שהיה בן יחיד לאמו, לא פינקה אותו, אלא היה ניזון בפת חרבה, ומתוך כך אף שבאו עליו ימי עוני, לא נטרד מן התורה."
          },
          {
            "hint": "",
            "question": "12. עשיר ברשים ימשול, ועבד לווה לאיש מלווה?",
            "answer": "כתב המלבי\"ם, נודע מקורות העמים כי בימי קדם היו עשירים מלווים בריבית לדלים, והיה החוק כשלא היה לו לשלם, היה רשות למלווה לקחת אותו ואשתו ובניו לעבדים לרדות בהם כרצונו, והיו העשירים מלווים לדלים ועל ידי הריבית התמוטטו לגמרי ונעשו רשים, שהרש גרוע מן הדל שאין לו כל, ונעשו לעבדים, אבל על ידי כך התעורר כפעם בפעם מרידה מן העם הלווים, והיו הורגים את העשירים ועושים בהם נקמות גדולות, עד שהוכרחו לחוקק שהעשירים יוותרו את החובות או לשלמם מקופת המדינה להשקיט המרד, ובעתים האלה, העשירים שלא היו מלווים בריבית, רק חננו את הדלים בצדקה, היו ניצולים ועמדו בכבוד ובברכה בין העם, וזה שכתוב שהעשיר ימשול ברשים, על ידי שהלווה עבד לאיש מלווה, ובמצודת דוד כתב, העשיר בדעת ימשול בעניי הדעת, וכן עבד לווה לאיש מלווה, רוצה לומר, כמו שהלווה הוא מוכנע למלווה על כי הלווהו די מחסורו כן ימשול החכם בעניי הדעת על כי יספיק להם משאלותם בדבר חכמה."
          },
          {
            "hint": "",
            "question": "13. זורע עולה יקצור אוון, ושבט עברתו יכלה?",
            "answer": "לדעת המלבי\"ם, המלווה מעות בריבית זורע עולה ומסכן את חייו, ור' יונה כתב, אם יבוא העשיר להרוויח ולהשתכר בנשך ובתרבית, ויסמוך על כך שלא יתבע אותו בדין שלא לפרוע הריבית מפני שמתיירא ממנו, סופו שיקצור אוון ויגיעהו ההפסד תחת הרווח, מידה כנגד מידה, ועושרו יתמוטט ויכלה, עד שלא יפחדו עוד מפניו."
          },
          {
            "hint": "",
            "question": "14. טוב עין הוא יבורך, כי נתן מלחמו לדל?",
            "answer": "כתב במצודת דוד, הנותן לעני בעין יפה, יבורך מה', כי נתן מלחמו לדל, ומן הברכה בנכסיו ישפיע עוד יותר ולא ירע לבבו בתתו, והמלבי\"ם כתב, מי שנתן מלחמו לדל, ולא הלווה לו בריבית לעשותו רש, הוא יבורך מן העם, ור' יונה כתב, מידת טוב עין, לצמצם מלחמו וממאכלו לתת לדל, כדאיתא בגיטין דף ז' אפילו עני המתפרנס מן הצדקה יעשה מהם צדקה."
          },
          {
            "hint": "",
            "question": "15. גרש לץ ויצא מדון, וישבות דין וקלון?",
            "answer": "כתב הרלב\"ג, מדרך הלץ לשנוא האנשים וללעוג להם ולחרחר ריב, ולזה אם תגרש לץ מן הבית, יצא המדון ממנו, וישבות ריב וקלון המבייש אנשים, והמאירי כתב, יש להרחיק חברת הרעים כי מהם יצא המדון והריב, ובגרשו אותם מעליו יצא המדון מקרבו, וכתב בספר חסידים סימן קפ\"ט אם יש לחכם תלמידים, ואחד קנטרן לרב ולתלמידים מוטב לגרשו לתקנת האחרים הטובים, וכן אם יש לאדם בנים ואחד בעל מחלוקת או שירא פן יחטיא את אחיו, מוטב שידחה את הרשע בשתי ידיו, ואל יאמר והלא אמרו חכמים סוטה מ\"ז, תהא דוחה בשמאל ומקרב בימין, במקום שחב לאחרים יותר יבוא לרעה אם לא ידחהו, שהרי דוד לפי שקרב את אבשלום כמה נפשות נהרגו בשבילו."
          },
          {
            "hint": "",
            "question": "16. אוהב טהר לב, חן שפתיו רעהו מלך?",
            "answer": "כתב ר' יונה, האיש אשר אהבתו טהורה וזכה, ואינה תלויה בדבר, שאינו אוהב להנאת עצמו בלבד, אלא אוהבו על הערב מפני שקיבל ממנו טובות הרבה בעבר, והוא חייב לאהבו אף על פי שאינו מצפה עוד לקבל ממנו טובה, שאוהב אותו מצד מעלותיו, כי חובה על כל איש אמת לאהוב יראי אלוקים אנשי אמת, והאהבה תהיה נאמנה לטרוח ולהשתדל בתקנתו, ולהשתתף בצערו ולא על מנת לקבל פרס אלא מדרך חובת האהבה, אוהב זה טהר לב, וכשאומרים דברים לפני אוהבו מוצאים חן בעיניו כי יכיר בהם אהבתו הזכה, רעהו מלך, וראוי הוא להיות רע למלך, כי על המלך לחפש ולבקש אנשים שאהבתם זכה וטהורה, והם מעט מזעיר ועוד שהמלך ישמע דבריו."
          },
          {
            "hint": "",
            "question": "17. עיני ה' נצרו דעת, ויסלף דברי בוגד?",
            "answer": "כתב שם, עיני ה' משגיחים על הישר ואיש האמת שלא יקרהו נזק ברדפו אחר האמת שלא להחניף לרשע, ויסלף דברי בוגד שלא יצליח בדברי שקריו ויכשילהו בלשונו, והגר\"א כתב, עיני ה' הם שומרים את הצדיקים לבל ישכחו את הדעת ודברי הרמאי הוא מסלף בכדי שיודע רמאותו."
          },
          {
            "hint": "",
            "question": "18. אמר עצל ארי בחוץ ,בתוך רחובות ארצח?",
            "answer": "כתב הרלב\"ג, הנה העצל לא יצא מפתח ביתו לעשות מלאכתו מרוב העצלות, ויאמר כי הארי בחוץ מחכה לטורפו אם יצא מביתו, והליסטים ברחובות לרוצחו אם ילך שם, והגר\"א כתב, מה שהזכיר אצל חוץ ארי ואצל רחובות ארצח, מפני שיצר הרע מתגרה מאוד בתלמידי חכמים הלומדים תורת השם, ובתורה יש שני חלקים: חוץ, הוא פשט, ודרוש הוא רחובות, והתורה נקראת אור ומצלת משניהם, שהם כנגד נפש הבהמיות ורוח הבהמה, ואם כן החוץ הוא הפשט המצילו מחיה רעה, ורחובות מצילו מן ליסטים."
          },
          {
            "hint": "",
            "question": "19. שוחה עמוקה פי זרות, זעום ה' יפל שם?",
            "answer": "כתב הרלב\"ג, הנה הפה הדובר זרות ותהפוכות הפך האמת, הם בדמיון השוחה העמוקה שהנופל בה אין לו תחבולה לצאת ממנה, והוא זעום ה', והמלבי\"ם כתב, פי זרות הם דרכי החכמה והפילוסופיה של עובדי גילולים, והשוחה היא חפירה ללכוד בה בני אדם, וכשהיא עמוקה אי אפשר לנופל לצאת ממנה, כן בלימודיהם יצודו הנפשות לכפירה ואי אפשר שיצא משם לאור באור החיים, וגם אין תקווה שה' יעזרנו לצאת משם, כי הנופל לשם הוא זעום ה', חל עליו קללת השם וזעמו, כי נלכד במינות ואבדון, וכל באיה לא ישובון."
          },
          {
            "hint": "",
            "question": "20. איוולת קשורה בלב נער, שבט מוסר ירחיקנה ממנו?",
            "answer": "כתב הרלב\"ג, בלב הנער קשורה איוולת בהתחלה, כי מפני היותו נבהל ונחפז לעשות מה שיחפוץ לא יתבונן בענייניו מה שראוי לעשות ומה שראוי שיתרחק ממנו, אך שבט מוסר ירחיק מהנער האיוולת הזאת, ולזה ראוי לאדם לייסר בנו בתחילת עניינו, כי אז יוכל להקנותו מוסר, והמלבי\"ם כתב, האיוולת היא הספיקות שיסופק על דרכי החכמה ויחלוק עליהם, והגם כשתהיה האיוולת במעמקי לב המבוגר אי אפשר להפרידה ממנו, אבל בלב הנער עדיין לא מצאה האיוולת שורש במעמקי לבבו, והיא רק קשורה בלבו, וניתן לנתקה כי היא אצלו דבר חיצוני, ועל ידי שבט מוסר ירחיקנה ממנו."
          },
          {
            "hint": "",
            "question": "21. עושק דל להרבות לו, נותן לעשיר אך למחסור?",
            "answer": "כתב שם, מי שהוא עושק הדל, הגם שאין מתכוון לעושקו, רק שיהיו המעות בתורת הלוואה ושייתן להעני ריבית, כדי שאחר כך יוכל לתת לו הרבה בפעם אחת, בכל זאת הוא אך למחסור, וכן העושק דל ועוצר שכרו, כדי שיתאסף לו שכר הרבה בפעם אחד, ויוציאנו אחר כך ממעמד הדלות אל מעמד העושר, ועוסק במעות לטובת הדל, שיתרבה, הגם שידמה שעשה לדל טובה גדולה, בכל זאת הוא אך למחסור, כי עשק דל ונתן לעשיר, הגם שעתה נותן לו הרבה ונעשה עשיר, הלא בעת העושק היה דל וסבל חרפת רעב ולחץ, ומה יועיל מה שנותן אחר כך הרבה שיהיה עשיר."
          },
          {
            "hint": "",
            "question": "22. הט אוזנך ושמע דברי חכמים, וליבך תשית לדעתי?",
            "answer": "כתב שם, גדר הדעת, להשיג הדבר בידיעה ברורה, ועל זה אמר, הינך צריך להטות אוזנך ולשמוע דברי חכמים מצד הקבלה, ואחר שתקבלם ויוקבעו בלבך, מצד מה שתבטח על ה', שנתן חוקי חכמה והוא יודע אמיתותם, אז תשית לבך לדעתי, והרלב\"ג כתב, הט אוזנך ללמוד חכמתם, ושים עם זה לבך לדעת, ואל תשען על דברי חכמים לבדם, רק במה שיסכים מהם עם מה שהודעתי לך, המיוסד על יסודות התורה, כי התורה היא המיישרת להשיג מה שיקצר מהשגה בדרך החכמה."
          },
          {
            "hint": "",
            "question": "23. כי נעים כי תשמרם בבטנך, יכונו יחדיו על שפתיך?",
            "answer": "כתב במצודת דוד, נעים תהיה כאשר תשמרם בלבך הנתון בבטן, וכאשר כל דברי התורה יחדיו יהיו נכונים על שפתיך מבלי שגיאה ובלבול, ולזה שים לבך להם, כי השומע מבלי הבנת הלב לא יוכל להוציא דבר מבלי שגיאה, ואף מהר ישכחם, והמאירי כתב, המתיקות והערבות שבהם, הוא כשתשמרם בבטנך, ואחר כך תוציא בשפתיך כי הלשון יברר הדברים הנבחנים בלב, יותר ויותר בתכלית וכאשר האדם שומרם בבטנו הם נשכחים, לכן טוב שיכונו על שפתיך."
          },
          {
            "hint": "",
            "question": "24. להיות בה' מבטחך, הודעתיך היום אף אתה?",
            "answer": "כתב רש\"י, אני מודיעך שתבטח בה', ותעסוק בתורה, ולא תאמר איך אבטל ממלאכתי ואיך אתפרנס, הגר\"א כתב, עיקר נתינת התורה לישראל הוא כדי שישימו ביטחונם בה', ולספר אחר כך לבניהם, והעיקר מהכל הוא הביטחון השלם, והוא כלל כל המצוות, כי הרגשת הביטחון מביאה אותנו להישען ולהיסמך על הקב\"ה לגמרי."
          },
          {
            "hint": "",
            "question": "25. הלא כתבתי לך שלישים, במועצות ודעת?",
            "answer": "כתב רש\"י, תורה, נביאים וכתובים, ובמצודת דוד כתב, וכי תאמר איך אבטח בה' לפנות לבבי מכל עסקי להעמיק בדברי מלמדי, שמא שוגים המה בדברי התורה ואין מקום לבטוח בהם ולקבל שכר, לזה אמר, הלא כתבתי לך בספר התורה דברים חשובים ונכבדים אמורים במועצות ודעת, וכתב המלבי\"ם, כולם מלאים עצות לעצמך איך להתנהג, ודעת להיות לך ידיעה ברורה. והגר\"א כתב, דעת הוא התורה, ועצות הם הנביאים, ומועצות כולל נביאים וכתובים."
          },
          {
            "hint": "",
            "question": "26. להודיעך קושט אמרי אמת, להשיב אמרים אמת לשולחיך?",
            "answer": "כתב במצודת דוד, דברי התורה עשויים להודיעך אמיתת אמרי אמת לדעת להבדיל בין האמת ובין השקר, ולא תירא עוד, פן ידיחוך בשגגתם, כי תוכל להשיב אמרי אמת ותשובה נוצחת להמטעים מדרך האמת."
          },
          {
            "hint": "",
            "question": "27. אל תגזול דל כי דל הוא, ואל תדכא עני בשער?",
            "answer": "כתב המלבי\"ם, הגם שאתה מוזהר מלגזול גם את העשיר, בו האזהרה מצד הגזלה שאסור לגזול, אבל בגזלת דל, חוץ ממה שאתה מוזהר מלגזול, אתה מוזהר גם מצד שהוא דל ואין לו כוח לעמוד נגדך, ואף על פי שיש לאל ידיך לדכאו בשער לעיני כל ואין מציל מידך, אל תדכאהו."
          },
          {
            "hint": "",
            "question": "28. כי ה' יריב ריבם, וקבע את קובעיהם נפש?",
            "answer": "כתב ר' יונה, אחר שאין בידם היכולת להציל את נפשם מיד עושק ומדכא, השם יריב ריבם, וייקח הנפש מן הגוזל מהם, כי ייענש על הדל משפט מוות בידי שמים, כי הגוזל את העני כנוטל נפשו."
          },
          {
            "hint": "",
            "question": "29. אל תתרע את בעל אף, ואת איש חמות לא תבוא?",
            "answer": "כתב הרלב\"ג, אל תתחבר עם איש כעס להיות לו רע, ולא תבוא את איש חמות להתחבר ללכת עמו, והמלבי\"ם כתב, בעל אף נוקם בגלוי ואינו נוטר חמה בלב, ובעל חמות שומר חמתו בלבו, ואינו נוקם תיכף וזה גרוע יותר, יש לו לאדם לבחור לו חברת הסבלן."
          },
          {
            "hint": "",
            "question": "30. פן תאלף אורחותיו, ולקחת מוקש לנפשך?",
            "answer": "כתב הרלב\"ג, פן תלמד דרכיו, ויהיה זה סיבה שתיקח מוקש לנפשך, כי האיש הכעסן יבואו לו רעות גדולות ממיתות אותו."
          },
          {
            "hint": "",
            "question": "31. אל תהי בתוקעי כף, בעורבים משאות?",
            "answer": "כתב ר' יונה, במקומות רבים הזהיר על הערבות לזר, ולא על ערבות הלוואה לבד הזהיר, כי על כל ערבות, בין בהלוואה בין במקח שיבטיח הפירעון אחר זמן אם לא ישלם הלוקח."
          },
          {
            "hint": "",
            "question": "32. אם אין לך לשלם, למה ייקח משכבך מתחתיך?",
            "answer": "כתב המלבי\"ם, הלווה עצמו אם אין לו לשלם, אסור למלווה ליכנס אל ביתו לעבוט עבוטו, אבל בבית הערב מותר ליכנס למשכנו, ואם כן הערב גרוע מן הלווה עצמו."
          },
          {
            "hint": "",
            "question": "33. אל תסג גבול עולם, אשר עשו אבותיך?",
            "answer": "כתב ר' יונה, נכון לפרשו על דרך משל, כי לא הוצרך עתה להזהיר על אזהרות הכתובות בתורה, וביאור העניין, אל תשנה מן המנהגים והסייגים אשר עשו אבותיך לתורה, והמאירי כתב, בכל הדורות צריך שהמנהיגים ינהיגו גדרים וסייגים לפי מה שימצאו לנכון לצורך השעה וצורך הדור, והם תועלת וסיבה המביאה לקיום התורה והמצוות."
          },
          {
            "hint": "",
            "question": "34. חזית איש מהיר במלאכתו לפני מלכים יתייצב, בל יתייצב לפני חשוכים?",
            "answer": "כתב הרלב\"ג, אמר לשבח תכונת הזריזות, ולהרחיק העצלה, הנה כשתראה איש מהיר וזריז במלאכתו, דע כי סופו לעמוד לפני מלכים לשמשם, ולא יתייצב לפני הקשי יום והקודרים לשמש לפניהם, והמאירי כתב, המהיר הוא ממוצע בין העצל לנמהר, כי הנמהר עניינו ממהר לעשות פעולותיו תיכף עלותם במחשבתו מבלי מחשבה והתבוננות, והוא הנקרא אץ, והעצל הוא הנעדר מעשות אף מה שירגיש בו תועלת והצלחה, אבל מהיר הוא שבתחילה הוא מתבונן בתועלת הנמשך מן הפעולה, או בנזקה, וכאשר יבחין היות התועלת גדול, ימהר לעשותו בקלות."
          }
        ]
      },
      "כג": {
        "": [
          {
            "hint": "",
            "question": "1. כי תשב ללחום את מושל, בין תבין את אשר לפניך?",
            "answer": "כשתזכה להתייצב לפני מלכים, ולאכול עמם ולעמוד לפניהם, לא תדבר את אשר יבוא בפיך, ולא תאכל כל אשר ישאלך נפשך, ובל תשכח כי עם המלך אתה יושב, כי בשעת הסעודה ישכח לפעמים מוראו וכבודו, ויתחייב בנפשו, כי חמת מלך מלאכי מוות."
          },
          {
            "hint": "",
            "question": "2. ושמת שכין בלועך, אם בעל נפש אתה?",
            "answer": "כתב ר' יונה, כאשר יביאו לפניך מיני מעדנים ויערבו לך, אל תמלא כריסך מהם, פן תשחית ותבלע כוח האיצטומכא והוא ראש החולאים, כי הנמשך אחרי התענוגים ייפרד מעל דרכי הנפש החכמה, וכתב המלבי\"ם, וכל זה הוא משל אל המושל אשר באדם, שהוא יצרו המתאווה וכוח המעורר המתעורר המושל בגוויה, שכינה אותה בקהלת בשם מלך כסיל וזקן, והוא המזמין את האדם האמיתי שהם כוחות שכלו, לאכול בלחמו, וצריך לדעת מי היושב לפניו, ולהישמר מפיתויו, בין שלא להרחיב את נפשו המתאווה, לפרוץ גבול, בין שלא להתאוות לריבוי המטעמים, רק המזון ההכרחי."
          },
          {
            "hint": "",
            "question": "3. אל תתאו למטעמותיו, והוא לחם כזבים?",
            "answer": "כתב הגר\"א, בעולם יש שלושת חלקי הטוב והם: טע\"ם- טוב, ערב, מועיל. וכן הוא בתורה, יש לומד לשם ערב, בכדי שייהנה מחמת שלומד, או בשביל שיקראוהו רב, והוא חלק הגרוע מאוד, ואם יפתך יצרך לומר, מה יזיקני אם אלמד לשם הנאה או רבנות, והוא ערב מאוד בשעת הלימוד, ללמוד באהבה וחיבה וחשקו בתורה יתרבה, תשיב על דבריו ואל תתאוו למטעמותיו, כי שני דברים יפגום בך: אחד, שבעת שתלמד יהיה כוונתך לפניות ולגעולי הגאווה, שנית, במרמה אשר ירמך יצרך, ובעת שיסור עולו מעל צווארך וילך עת הפנייה, אז לא תלמד כלל, ואם לומד ביראת ה', יש לו שתי מעלות: אחת, בעת שלומד הוא בטהרה, בלא פנייה אחרת חס ושלום, וגם עומדת לעד, וזה שאמר אל תתאוו למטעמותיו, כי גם בעת הלימוד הוא רע, וגם שהוא לחם כזבים, שאחר שתלך מרמות הפניות תפסיק מללמוד."
          },
          {
            "hint": "",
            "question": "4. אל תיגע להעשיר, מבינתך חדל?",
            "answer": "כתב המלבי\"ם, אחר שציווה בל יימשך אחר כוח המתאווה לאכילה ועידון, ציווה בל יימשך אחר קיבוץ העושר, שעל ידי כך יעזוב מלהתבונן בתורה, כי לא כל המרבה בסחורה מחכים, ולא מעבר לים היא, ור' יונה כתב, אם תשיג למחייתך ודי סיפוקך במלאכתך בטורח בינוני, אל תיגע את נפשך ואל תעמול יותר מדי סיפוק כדי להעשיר, כי אין העושר תלוי בחריצות, אלא בגזירת השם, והנה ייתכן שתיגע יום ולילה ולא תתעשר, ואל תדמה בנפשך לפי שכלך כי באמת תתעשר."
          },
          {
            "hint": "",
            "question": "5. התעיף עיניך בו ואיננו, כי עשה יעשה לו כנפיים כנשר יעוף השמים?",
            "answer": "כתב הגר\"א, כשתעשה כמחשבתך הרע, אז לא יהיה לך כלל, שהכל יעוף ממך ולא יישאר בידך מאומה, והעניין ששלושה חלקי תורה יש: תורה שבכתב, תורה שבעל פה וסודות התורה, וכנגד יש, שמים וארץ ואוויר, כי תורה שבכתב היא בארץ, שנתן לנו על הארץ, ותורה שבעל פה הוא אשר נטע בתוך לבבנו, בלב כל אחד ואחד, ואין בארץ ממנה, וסודות התורה הוא בשמים, וזהו שאמר, התעיף עיניך בו, הוא תורה שבכתב התלוי בראיה, והוא בארץ, ככתוב, ה' בחכמה יסד ארץ, כי עשה יעשה הוא תורה שבעל פה, כי המשנה היא בלי טעם וקלה לשכחה מהר, ולכן עשה הגמרא על ידה כשיודע אינו שוכח מהר, ויעשה לו כנפיים, הם סודות התורה שהיא מן השמים."
          },
          {
            "hint": "",
            "question": "6. אל תילחם את לחם רע עין, ואל תתאוו למטעמותיו?",
            "answer": "מזהיר את האדם שלא ייהנה מצר עין וכילי, אף על פי שמבקש לאכול עמו, כיוון שבאמת אינו מתכוון בלב שלם למה שאומר."
          },
          {
            "hint": "",
            "question": "7. כי כמו שער בנפשו כן הוא אכול ושתה יאמר לך, ולבו בל עמך?",
            "answer": "כתב המלבי\"ם, כבר בארו הטבעיים שניצוצות רעות יוצאים מעין הרע, ששורשם מפחיתות הנפש המביט ברעת עינו, והם כזיקי מוות על הדבר המובט, וכבר הזכירו שבעל עין הרע הביט בקביעות על פת לחם ונמצא בו מוות ומשכלת, ולזה אמר שהשער, רצה לומר דבר פגום ונמאס אשר נמצא בנפשו הפנימית, כן הוא הלחם שמקבל השער הזה ונעשה לחם הקלוקל, ואם תאכל מלחמו, האכילה תזיק לך, עד שתקיא את פיתך אשר אכלת."
          },
          {
            "hint": "",
            "question": "8. פתך אכלת תקיאנה, ושיחת דבריך הנעימים?",
            "answer": "איתא בסוטה דף ל\"ח, אמר ריב\"ל כל הנהנה מצרי עין עובר בלאו, ור' נחמן אומר עובר בשני לאווים, אל תילחם ואל תתאוו, וכתב המלבי\"ם, דיבר במשל על הלחם הנפשיי, שהם לימוד המושכלות, שצריך להיזהר בל יילחם לחם השכל מלחם רע עין, ועין טוב ועין רע בא על כל משפטי השכל השופט לטובה ולרעה, שבעל עין טוב ישפוט לטובה, ובעל עין רע ישפוט לרעה, וכל אדם ישכיל על פי מה שהוא, אדם חכם באורח חכמה, והסכל באורח הסכלות, ובעל עין טובה ישפוט כפי החכמה, ובעל עין הרע ישפוט כדי דרך הסכלות בל ייתן מלחמו לדל, וכדומה, ולימוד החכמה נמשל לאכילת לחם ומים כי השער אשר בנפשו שלבו מלא ציורים רעים וזימת חטאתם, כן הוא לחמו, הגם שיאמר לך אכול ושתה, וידמה שמלמדך דברי חכמה, לבו בל עמך, כי אינו מושל ברוחו להכניע יצרי תאוותיו, ויגרום להשחית דבריך הנעימים."
          },
          {
            "hint": "",
            "question": "9. באזני כסיל אל תדבר, כי יבוז לשכל מליך?",
            "answer": "כתב שם, כבר נתבאר שיש הבדל בין הכסיל לאוויל, האוויל מסופק בחוקי החכמה, אבל הכסיל בורח מן החכמה אפילו שיודע ערכה מפני שחוסמת בפני תאוותו, ומי שהוא משכיל, יוכל לדבר באוזני האוויל, שאם יוכל להשכיל אותו, ישוב מאיוולתו, והמאירי כתב, הוא שאמרו ביבמות דף ס\"ה, כשם שמצווה לומר דבר הנשמע, כך מצווה שלא לומר דבר שאינו נשמע."
          },
          {
            "hint": "",
            "question": "10. אל תסג גבול עולם, ובשדי יתומים אל תבוא?",
            "answer": "כתב המלבי\"ם, שהכא מיירי בגזל העניים, וכן פירשו בספרא פרשת קדושים שמדבר על הגוזל לקט שכחה ופאה, וציווה בל יסיגו גבול זה, ואל תאמר שכוחם חלוש מלבוא במשפט עימך, והגר\"א כתב, אסור לילך בשדה חברו, אך אפשר שימחלו לך, אבל יתומים לאו בני מחילה נינהו, לכן אל תבוא כלל בשדותם."
          },
          {
            "hint": "",
            "question": "11. כי גואלם חזק, הוא יריב את ריבם אתך?",
            "answer": "כתב הגר\"א, אל תדמה בנפשך, מי יתבע בעדם, הלא אין להם גואל להתחזק בדבר הנוגע להם, גואלם חזק, כלומר קרובם. והוא יתחזק בעד היתומים האלה, והרלב\"ג, כתב, יש להם גואל חזק, כאמרו כי אם צעוק יצעק אלי ושמעתי כי חנון אני."
          },
          {
            "hint": "",
            "question": "12. הביאה למוסר לבך, ואוזניך לאמרי דעת?",
            "answer": "כתב המלבי\"ם, גם אם קיבל האדם חוקי החכמה מרבותיו, בכל זה אינו בטוח שילך בהם, כי ציורי התאוות סותרים ונלחמים עם חוקי החכמה, והלב שהוא כוח המושל בגוויה, יש לו מלחמה פנימית, פעם ימשלו בו ציורי החכמה, פעם ימשלו בו ציורי התאוות, בפרט שחוקי החכמה אין להם טעם ידוע, ונתן עצה על זה, שיביא אוזניו לאמרי דעת, שיקבל דברי דעת, שראו השגחת ה' בעולמו, ואיך ערך את העולם בחכמה, ומשלם לרע כרשעתו, וסוף הגוף למות, וכדומה, ועל ידי כך יביא את לבו למוסר, שיירא מפחד העונש ומיראת ה' ורוממותו, וזה העוזר ללב למשול כפי חוקי החכמה, ולהכניע את התאווה."
          },
          {
            "hint": "",
            "question": "13. אל תמנע מנער מוסר, כי תכנו בשבט לא ימות?",
            "answer": "כתב ר' יונה, אל תשים לבך אם יצטער, אין לך לשום לב לכל צער שיסבול במוסר שבטך, אחרי שלא ימות בו, כי הנך מצילו בזאת מן המוות."
          },
          {
            "hint": "",
            "question": "14. אתה בשבט תכנו, ונפשו משאול תציל?",
            "answer": "כתב הגר\"א, כאשר תייסרהו בשבט למען יסור מרע, גם תכנו בגופו, ובזה תצילהו מהכאת מלאכי חבלה, וכתב במעם לועז שההכאה תהיה קלה ולא אכזרית."
          },
          {
            "hint": "",
            "question": "15. בני עם חכם לבך, ישמח לבי גם אני?",
            "answer": "כתב שם, האב ובנו הם משורש אחד, ובעת שיחכם הבן בלבבו וישמח, אף שלא יגלה חכמתו, החוצה בדיבורו, אז תכף גם לב האב שמח, כמו המגנט כשיחתכוהו לשנים כשחלקו האחד יתנועע אז גם השני יתנועע, אף שיהיה מרחוק בקצה הארץ, כן הוא טבע שורש הבן, הנתח מהאב, בעת שמחת לבו גם אביו ישמח בלבבו."
          },
          {
            "hint": "",
            "question": "16. ותעלוזנה כליותי, בדבר שפתיך מישרים?",
            "answer": "בא ללמד שאל יסתפק במה שיש לו בלב, אלא יוציא תורתו שייהנו ממנו אחרים, וכשתדבר בדברי תורה תוסיף השמחה עד שגם הכליות תעלוזנה, והמלבי\"ם כתב, המישרים הוא מדרגה יותר גדולה, שידע חוקי היושר שהוא בבינה, עד שלא יצטרך כלל למלחמת הלב, כי היושר יהיה קניין בלבו, ואז יוכל לדבר וללמדה לאחרים."
          },
          {
            "hint": "",
            "question": "17. אל יקנא לבך בחטאים, כי אם ביראת ה' כל היום?",
            "answer": "הגם שתראה את החוטאים מצליחים בעולם הזה לא יקנא לבו בהם, אבל יקנא ביראת ה' וקנאה זו תקנן בלבו כל היום, והקנאה תעורר מדנים עם יצרך הרע להכניעו."
          },
          {
            "hint": "",
            "question": "18. כי אם יש אחרית, ותקוותך לא תיכרת?",
            "answer": "כתב הגר\"א, כשיש קנאת יראת ה' כל היום ולא בחטאים, אז תקוותך לא תיכרת, כי נאמן בעל מלאכתך לשלם שכרך, ותדון בנפשך, אם לחטאים לא קיפח שכר מצוותם מליתן להם בעולם הזה, ואם לרשעים כך, לצדיקים על אחת כמה וכמה."
          },
          {
            "hint": "",
            "question": "19. שמע אתה בני וחכם, ואשר בדרך לבך?",
            "answer": "כתב רש\"י, מאחר שתתחכם תוכל ללכת בדרכי לבך, כי לב חכם לא ישיאך לעבירה, ור' יונה כתב, למוד מן החכמה, כדי שתאשר לבך בדרך הישרה ובמידות הטובות ובדרכי יראת ה', כי זה יסוד התועלת מן החכמה והראוי להקדימו לתקן בו הלב להיות תם וישר וירא אלוקים."
          },
          {
            "hint": "",
            "question": "20. אל תהי בסובאי יין, בזוללי בשר למו?",
            "answer": "כתב המלבי\"ם, גם אם עדיין לא הגעת למדרגת החכם, בכל זאת היזהר מן התאווה, מזלילת בשר וסביאת יין, ור' יונה כתב, בא לגנות התאווה, ולהורות כי דרך התאווה היא דרך רעה, וגם מן העולם הזה היא טורדת, כי הנמשך אחר התאווה הלא יהיה זולל וסובא, ויפזר הונו למלאות תאוותו, ושנית, המשך התענוגים יוליד העצלה והשינה."
          },
          {
            "hint": "",
            "question": "21. כי סובא וזולל יורש, וקרעים תלביש נומה?",
            "answer": "כתב רש\"י, כי זולל וסובא מת מסכן, והעצלות והתנומה תלביש אותך בבגדים קרועים, והגר\"א כתב, המתנמנם בעת לימודו תורתו נעשית קרעים, כבגד קרוע, והזולל וסובא יורש, כי ישכח מה שלמד."
          },
          {
            "hint": "",
            "question": "22. שמע לאביך זה ילדך, ואל תבוז כי זקנה אמך?",
            "answer": "כתב ר' יונה, תוכחת אביך באה מאהבה צרופה ונאמנה לכן שמע לאביך, ואל תבוז אמך, אף שהחכמה אינה מצויה בנשים כמו באנשים, הרי היא למודה בחכמת הניסיונות, כי תעיד על אשר ראו עיניה ושמעו אוזניה מניסיונות החיים."
          },
          {
            "hint": "",
            "question": "23. אמת קנה ואל תמכור, חכמה ומוסר ובינה?",
            "answer": "כתב המלבי\"ם, הגם שתתן בעד האמת מחיר רב, שהם תאוותך, ושעשוע הילדות, וחשק נפשך, ואל תמכור כסוחר הקונה על מנת למכור, ר\"ל אל תלמד כדי להשיג עושר או כבוד, שגדר האמת אם יעשהו בשביל עצמו, ומהו האמת? חכמה הכוללת חוקי המידות והמנהגים שצריך לנהוג על פי התורה, ואי אפשר שתקבל הנפש חוקי החכמה רק על ידי המוסר ששורשו יראת ה', שירא מה' הצופה עליו ומעונשו, וייסר את נפשו במוסרות היראה בל יעבור פיו, כדי שיוכל לעמוד מול התאווה וכוחות יצר הרע, ואז יקנה גם בינה, שהיא בין אמת ושקר בדברים התלויים בשכל העיוני."
          },
          {
            "hint": "",
            "question": "24. גיל יגיל אבי צדיק, ויולד חכם ישמח בו?",
            "answer": "כתב שם, יש הבדל בין צדיק לחכם, שהחכם קיבל חוקי החכמה והולך בהם, והצדיק אינו דווקא חכם, רק שהרגיל עצמו לעשות צדק, הגם שלא קיבל חוקי החכמה בדרך לימוד, ויש הבדל בין גילה לשמחה, שהשמחה היא תמידית, והגיל הוא דבר מתחדש כמו בשורה טובה, מציאה וכדומה, ויש הבדל בין האב ובין המוליד, שהאב כולל גם האומן אותו ומורהו, אבל המוליד הוא דווקא אביו אשר ילדו, והנה עשות צדק אינו תלוי בלידה כי תלוי בבחירת האדם, אם כן לא יגיל המוליד צדיק, כי אינו תלוי בלידה, רק יגיל אבי הצדיק אשר אמנו ולמדו וחינכו אל מעשה הצדק, וכן לא ישמח שמחה תמידית, כי יוכל להיות שימוטט מצדקתו, אחר שלא קיבל חוקי החכמה, רק יגיל כל פעם מחדש שרואהו מחזיק בצדקתו, אבל יולד חכם ישמח בו, כי יצירת החכם תלוי בלידה, שהוכן בטבעו אל החכמה."
          },
          {
            "hint": "",
            "question": "25. ישמח אביך ואמך, ותגל יולדתך?",
            "answer": "כתב שם, אם ימשול ברוחו בכוח החכמה והמוסר עד שיהיה חכם לב, והיינו שהחכמה תמשול על לבו ותעשה אצלו טבע שני, בעניין שלא ימשלו בו התאוות, ולא הספיקות והאיוולת השואלים ומסתפקים בחוקי החכמה, אז ישמחו האב והאם האומנים אותו שהרגילוהו לכך בהנהגתם, וגם היולדת תגיל גילה חדשה חוץ מן השמחה על הכנת המזג יגילו על התמדת הבחירה וכוח המושל שבו."
          },
          {
            "hint": "",
            "question": "26. תנה בני לבך לי, ועיניך דרכי תצורנה?",
            "answer": "כתב שם, מבאר איך יהיה זה, שהוא על ידי שתתן לי לבך, שחוקי החכמה ימשלו בלבו, ולא ימשלו בו ספיקות המינות וההכחשות, אלא חוקי החכמה יהיו חקוקים וכתובים על לבו תמיד ולא ימצא בו עניין אחר, ועיניך דרכי תצורנה, העיניים מציינים את התאווה והציורים הרעים שיסודם בחושים, ולא יתפעלו מתאוות העולם הזה וחמדת היצר."
          },
          {
            "hint": "",
            "question": "27. כי שוחה עמוקה זונה, ובאר צרה נכריה?",
            "answer": "כתב שם, נגד מה שכתב ועיניך דרכי תצורנה, אמר כי הזונה שהוא יצר המתאווה, דומה לשוחה עמוקה, שהנלכד שם קשה לצאת ממנו, ונגד מה שכתב תנה בני לבך לי אמר כי הנכריה שהיא המינות, דומה כבאר צרה, שהנופל שם יטבע תיכף במים הזידונים וימות, כן הנטבע במינות מת מיתת הנפש ולא ישוב לראות באור החיים."
          },
          {
            "hint": "",
            "question": "28. אף היא כחתף תארוב, ובוגדים באדם תוסיף?",
            "answer": "כתב שם, הזונה תחטוף פתאום את אשר יעלה רוח התאווה על לבו ותלכדנו ברשתה, והמינות תציע טענות מינות וכפירה לצוד רבים לבגוד בה'."
          },
          {
            "hint": "",
            "question": "29. למי אוי למי אבוי, למי מדינים למי שיח למי פצעים חנם, למי חכלילות עיניים?",
            "answer": "כתב הגר\"א, אמר כאן שישה דברים, שלושה כנגד שלושה, כי בעת שהאדם יסור מדרך הטוב ורודף אחר תאוותו למלאות גרונו יין, אז שלושה חלקי בני אדם מצטערים וצועקים על רוע מעלליו, והם- בני ביתו, וקרוביו, ושאר אנשים, למי מדינים- הם קרוביו אשר יריבו אתו על שכרותו, והוא מביישן גם כן, למי שיח- הם שבביתם ישיחו וידברו שלא בפניו על רעתו כי רבה היא מאוד למי פצעים- הם הרחוקים, שבעת שכרותו מכה בני אדם, והם גם כן יכוהו ועושים לו פצעים, למי חכלילות עיניים- שיקבצו עליו הרבה אנשים ויתלוצצו ממנו, ולמי אבוי- הם בני ביתו הצועקים על עצמם אבוי שאין להם מה לאכול ושאר צרכיהם."
          },
          {
            "hint": "",
            "question": "30. למאחרים על היין, לבאים לחקור ממסך?",
            "answer": "כתב הרלב\"ג כל הדברים האלה מיוחדים לאנשים השוקדים על שתיית היין, ובאים לחקור איזה יין הוא יותר חשוב לשתות ממנו, כדי להמשיך זאת התאווה תמיד, ואיזה יין מזיגתו יפה."
          },
          {
            "hint": "",
            "question": "31. אל תרא יין כי יתאדם כי ייתן בכוס עינו, יתהלך במישרים?",
            "answer": "כתב רש\"י, אל תתן בו עיניך, כי המרבה שכרות, כל עבירות דומות לו למישור כל הדרכים ישרים בעיניו, ור' יונה כתב, אל תבט אל מראהו כאשר יתאדם, פן תוסיף תאווה להרבות במשתהו."
          },
          {
            "hint": "",
            "question": "32. אחריתו כנחש ישך, וכצפעוני יפריש?",
            "answer": "כתב המאירי, הנשוך מנחש לא ירגיש לשעתו חוזק הכאב, אבל הארס לדקותו נכנס בחדרי הגוף וממיתו, כך בעת שתיית היין לא ירגיש בנזקיו, ואחר כך ירבה מחץ מכתו, וכתב המלבי\"ם, הצפע הוא מין נחש שגם הפרש והצואה שבו ארסית ומזקת."
          },
          {
            "hint": "",
            "question": "33. עיניך יראו זרות, ולבך ידבר תהפוכות?",
            "answer": "כתב רש\"י, כשתשתכר, היין בוער בך ומשיאך להביט בזונות, והמלבי\"ם כתב, עיניו יתורו אחר הזנות, ויראו נשים זרות לזנות עמהם, ולבבו יתור אחר מינות וידבר דברי מינות, שהם הפך מדברי חכמה."
          },
          {
            "hint": "",
            "question": "34. והיית כשוכב בלב ים, וכשוכב בראש חיבל?",
            "answer": "רש\"י כתב, והיית משוגע כשוכב בלב ים, והמלבי\"ם כתב, בתחילה ידמה ששוכב בלב ים וצף על מי הים, ולוחם עם גלי הים, ואחר כך ידמה כשוכב בראש תורן הספינה, שמשם ייפול למצולה, מאגרא רמא לבירא עמיקתא, ויטבע שם, כן נופל ממעלתו לעמקי בור וטובע בתהום האבדון."
          },
          {
            "hint": "",
            "question": "35. הכוני בל חליתי הלמוני בל ידעתי מתי אקיץ, אוסיף אבקשנו עוד?",
            "answer": "כתב רש\"י, כשיקץ מיינו אינו מרגיש בכל הרעות שעברו עליו, וחוזר לשתות, ור' יונה כתב, מרוב התגבר יצר תאוות המשתה לא ישית לבו אל נזקו, רק ישבחנו, וישכח נזקו, ויזכיר תועלת אחת הנמצאת ממנו, ויאמר כי היין יסיר כל אנחה, ולא ירגיש האדם ענייני הזמן, ואין האיש הזה מתאווה להקיץ מיינו, כי אם להוסיף לבקש משתה היין."
          },
          {
            "hint": "",
            "question": "36. מה המעשה באחד שאביו היה שיכור?",
            "answer": "הגר\"א מביא מהתנחומא פרשת שמיני י\"א, מעשה שאחד היה אביו שיכור, ופעם ראה הבן שיכור אחד שוכב על הארץ בחוץ מרוב שכרותו, והכל מכין אותו, אף ישחקו וילעגו עליו, וכראות הבן אותו השיכור, הלך והביא את אביו בכדי שיראה ויעזוב שכרותו, שיראה זה השיכור כמה מגונה הוא ומתגולל בעפר וטיט ואף היכוהו בני אדם הרבה, וכאשר בא אביו, הרכין עצמו להשיכור השוכב ושאל לו, איה המשקה אשר שתית ותשכר ממנו ככה? אמור לי גם כן ואשתה לשכר את עצמי גם כן כמוך, ואמר לו בנו, וכי בשביל זה הביאותיך הנה? שים עיניך וראה גודל גנותו ואשר יכוהו הכל, ואמר לו, בני, תדע שגם אלו ההכאות טובים לו מאוד, לכן כאשר תדבק בו ינעם לך מכותיו עד שתאמר, מה נעים כי אשמור ייני בי ואדבקני בו, הלא אם היו מכים אותי כך היה גופי כואב בעת יכו אותי, וגם לאחר זה החליתי, ועתה אף שהיכוני, נעים לי בעת הכו אותי, וממש לא הרגשתי, וגם אחר זה בל חליתי."
          }
        ]
      },
      "כד": {
        "": [
          {
            "hint": "",
            "question": "1. אל תקנא באנשי רעה, ואל תתאוו להיות אתם?",
            "answer": "אומר בתחילה אל תקנא, שבתחילה נכנסת הקנאה, ואחר כך התאווה, ואחר כך רודף אחר הכבוד המדומה, וזהו שאמרו באבות, הקנאה והתאווה והכבוד מוציאים את האדם מן העולם, וכתב המלבי\"ם, בל תקנא בהצלחתם ותרצה לעשות כמעשיהם, וגם לא תתאו להיות אתם באהבה ואחווה, הגם שלא תעשה כמעשיהם, כדי להשיג מהם תועלת."
          },
          {
            "hint": "",
            "question": "2. כי שוד יהגה לבם, ועמל שפתיהם תדברנה?",
            "answer": "כתב הגר\"א, ההבדל שבין שוד לעמל הוא, כי שוד הוא מה שנוטל מחברו בחזק יד בגלוי, ועמל, שבפיהם ידברו תמיד לגזול, והמלבי\"ם כתב, שהצלחת הרשעים אינה הצלחה אמיתית, כי יראים תמיד משוד ושבר שעתיד לבוא עליהם, ור' יונה כתב, כל רגע יהגה לבם שוד ויחרש רעה, על כן לא ייתכן שלא תדברנה עמל, ותיענש כשתשמע מפיהם דבר חטא, ותשתוק ולא תמחה."
          },
          {
            "hint": "",
            "question": "3. בחכמה יבנה בית, ובתבונה יתכונן?",
            "answer": "כתב ר' יונה, לפי שהזהיר שלא יקנא בעושר הרשעים ובשלוותם, ולא יתאווה לחברתם להרוויח בה ממון, יאמר עתה, כי אם יתעסק בחכמה ובתבונה ובדעת מהם ישיג השלווה והעושר, מלבד מה שתשיג הנפש מהם אחרית ותקווה, והמלבי\"ם כתב, החכמה היא מקובלת, והוא אוסף חוקי החכמה מבחוץ, ומקבץ אל לבו כלליה ולימודיה אחת אחת, והוא נמשל למי שאוסף עצים ואבנים וסיד וכל החומרים הצריכים לבניין הבית, ובונה אבן אל אבן, אולם התבונה הוא המבין דבר מתוך דבר, אחר שקיבל וקבץ חוקי החכמה ואסף אותם באמונה, הוא דומה למכונן הבית ומשים עליו הגג והתקרה, ואם הגיע אחר כך למדרגת הדעת, שידע הכל בידיעה ברורה, כדבר שראה בחוש או שהשכילה במושכל ראשון, זה דומה כממלא את הבית בכלים יקרים, כי אז ימלא חדרי בית החכמה באורה, ויעשה ציצים ופרחים לתורה."
          },
          {
            "hint": "",
            "question": "4. ובדעת חדרים ימלאו, כל הון יקר ונעים?",
            "answer": "כתב ר' יונה, הבניין הוא הבחירה והתשובה, והתכונן הבניין הוא העמדת התשובה שלא יהרסנה היצר המתגבר והמקרים, והיא מדרגת הנקיות, והמלא החדרים, קניין מעלות הנפש ביראה ואהבה ודביקות."
          },
          {
            "hint": "",
            "question": "5. גבר חכם בעוז, ואיש דעת מאמץ כוח?",
            "answer": "כתב רלב\"ג, הגבר יקנה החכמה בעוז שיהיה לשכלו לכבוש תאוות החומר ולנצח אותו, ואיש דעת הוא מחזק ומאמץ ידי הכוח אשר לשכל להכניע שאר הכוחות לעבודתו, וזה כי למעלת הידיעה והחשק הנפלא אשר לבעליה לשקוד בה, תהיה כל השתדלותו בה, ובזה האופן ייכנעו שאר הכוחות אל זאת הדרישה."
          },
          {
            "hint": "",
            "question": "6. כי בתחבולות תעשה לך מלחמה, ותשועה ברוב יועץ?",
            "answer": "כתב שם, כי בתחבולות תעשה לך מלחמה עם היצר הרע והוא הכוח המתעורר אל התאוות הגופיות, והתשועה ממנו תהיה ברבות יועץ לתת עצה על זה, וכתב המלבי\"ם, למלחמה אין די בעצה אחת לבד כי גם האויב יש לו עצה, וצריך תחבולה שהוא קישור עצות רבות זה אחר זה, ושכנגד כל עצה שיעמיד האויב יהיה לו עצה אחרת כנגדו, וזה למשל אל מלחמת הנפש עם אויביה, שלא תנצח בכוח החכמה לבד, שהוא יועץ אחד מיוחד, כי גם האויב הוא היצר הרע וכוחותיו בא בעצות מתנגדות לעצת החכמה, לכן צריך שיתקבצו כל יועצי הנפש שהיא החכמה הבינה והדעת, ואז יאמץ כוח."
          },
          {
            "hint": "",
            "question": "7. ראמות לאוויל חכמות, בשער לא יפתח פיהו?",
            "answer": "כתב רש\"י, ראמות- מין אבן יקרה שאינה מצויה, וכל חכמה, דומה לאוויל כאבן יקרה ומרגליות לקנות, לומר איך אעסוק בתורה, מתי תעלה בידי, אבל החכם שונה היום מעט ולמחר מעט, עד שיסיים את כל התורה כולה."
          },
          {
            "hint": "",
            "question": "8. מחשב להרע, לו בעל מזימות יקראו?",
            "answer": "כתב שם, חורש תחבולות רשע, וגורם לו רעה, שהבריות קוראים לו בעל מזימות, עצת רשעים, וי\"א שמדבר כנגד הצבועים, שמראים עצמם צדיקים עד שקוראים להם הבריות בעל מזימות, ומזהיר את האדם שיהיה צדיק בסתר ובגלוי."
          },
          {
            "hint": "",
            "question": "9. זימת איוולת חטאת, ותועבת לאדם ללץ?",
            "answer": "כתב רש\"י, עצת איוולת חטאת לבעליה, וליצנות היא המתעבת את האדם על הקב\"ה ועל הבריות, והמלבי\"ם כתב, הזימה היא- המשתקע מאוד במחשבות זנות, ובאה המליצה על המשתקע לזנות אחר האיוולת שהם הספיקות, שמרבה להסתפק על חוקי החכמה, ומזה בא לידי חטאת, ואם הוא לץ, יתהפך אצלו לעשות תועבה, שהם דברים המתועבים בפרהסיא, כי יתלוצץ ויעשה הכל בפרהסיא."
          },
          {
            "hint": "",
            "question": "10. התרפית ביום צרה, צר כוחכה?",
            "answer": "כתב רש\"י, התרפית ביום צרת אהובך לעמוד מנגד, ביום פורענותך צר כוחכה, והמאירי כתב, עשית עצמך כלא רואה, הנה עונשך שתקצר ידך וכוחך ולא תמצא עוזר."
          },
          {
            "hint": "",
            "question": "11. הצל לקוחים למוות, ומטים להרג אם תחשוך, כי תאמר הן לא ידענו זה, הלא תוכן לבות הוא יבין ונוצר נפשך הוא ידע, והשיב לאדם כפעלו?",
            "answer": "כתב שם, אם תחשוך ותמנע מהצל הלקוחים למוות והמטים להרג, ותתנצל בזה לומר, לא ידענו שהם לוקחים למות, הקל שהוא מביא הלבבות לחשבון, הוא יבין צפון לבבך, ויעניש העושה כן, ור' יונה כתב, כי השם יעניש אדם על עמדו על דם אחיו והימנעו לפקח על הצלתו כאשר יעניש על פועל החטא, ומסופר על צדיק אחד שהיה מתפלל תמיד על צרות אחרים, והנה באו עליו צרות, ואמרו מלאכי השרת, ריבונו של עולם, צדיק זה היה מתפלל על כל צרה, וראוי להושיעו, ומיד נושע, אבל מי שאינו מתפלל על חברו נפגע בפורענויות."
          },
          {
            "hint": "",
            "question": "12. אכול בני דבש כי טוב, ונופת מתוק על חכך?",
            "answer": "כתב רש\"י, דעה חכמה לנפשך, וכשם שאתה רודף לאכול דבש כי טוב הוא, כן תהא רודף לדעת חכמה, והמאירי כתב, כמו שיערב לך אכילת הדבש והנופת לרוב מתקם, כן יערב לנשפך הטורח בחכמה."
          },
          {
            "hint": "",
            "question": "13. כן דעה חכמה לנפשך אם מצאת ויש אחרית, ותקוותך לא תכרת?",
            "answer": "כתב במצודת דוד, כל כך דע חכמה לתקן נפשך אם מצאת אותה ויש לך לב משיג, וטובה היא מן הדבש, כי בזה יש אחרית טוב, והוא ההצלחה האנושית, ותקוותך לא תיכרת, כי היא חייך- החיים הנצחיים אשר לא ישיגם מוות, אבל הדבש פעמים יזיק באחרונה."
          },
          {
            "hint": "",
            "question": "14. אל תארוב רשע לנווה צדיק- אל תשדד רבצו?",
            "answer": "כתב המאירי, אתה הרשע, אל תארוב לנווה הצדיק להזיקו ולשדוד מקום רבצו, כי אם תעשה כן השם יצילנו, וייתן אותך תחתיו ברעה אשר התנכלת לעשות לו, ור' יונה כתב, אם ראית צדיק מתמוטט אל תארוב לנווהו, למתי ימכרנו ואקחנו, ואל תשדד רבצו, אם גלה מפני עוניו ודחקו, ואל תאמר בלבבך, לא ישוב עוד לביתו."
          },
          {
            "hint": "",
            "question": "15. כי שבע יפול צדיק וקם ,ורשעים יכשלו ברעה?",
            "answer": "כתב המלבי\"ם, כי הצדיק הגם שייפול שבע פעמים, יקום על ידי עזרת השם, אבל הרשעים, הגם שיהיו רבים, ייכשלו ברעה שהכינו לצדיק, ובה ייפלו ולא יקומו."
          },
          {
            "hint": "",
            "question": "16. בנפול אויביך אל תשמח, ובכשלו אל יגל לבך?",
            "answer": "כתב האבן עזרא, הזהיר שלא ישמח אדם על גזירת השם, אפילו יהיה אויבו, והמאירי כתב, שלא להיות שמח לאיד אף לאויביו, או שלא יראה עצמו שהוא שמח, כי זו מידה פחותה מאוד."
          },
          {
            "hint": "",
            "question": "17. פן יראה ה' ורע בעיניו, והשיב מעליו אפו?",
            "answer": "כתב המלבי\"ם, שעל ידי שיראה אכזריותך ומידת הנקמה שבך, ידמה מעשהו מול מעשיך, ומעשיך ירע בעיניו, עד שיהיה צדיק נגדך, וישוב אפו מעליו, עליך."
          },
          {
            "hint": "",
            "question": "18. אל תתחר במרעים, אל תקנא ברשעים?",
            "answer": "כתב במצודת דוד, אל תתערב עם המריעים לעשות כמעשיהם, ואל תקנא בהצלחת הרשעים, ור' יונה כתב, דע כי פעמים רבות יקנא האדם בעושר וכבוד מצד חלק האנשים שיימצא להם העושר והכבוד, ויקנא האדם בחלק האיש ההם מפני שידמה לו שהגיעהו יתרון ומעלה והידור מן החלק ההוא, והנה אם יראה אדם עושר וכבוד למוכה שחין ואיש מכאובות וידוע חולי, לא יקנא בעושר ובכבוד, ולא יתעורר לבו לכסוף אליו מצד חלק האיש ההוא, מפני שלא יתהדר ולא יאושר בעושר או בכבוד שיכבדוהו בני אדם, ויהיה עושר וכבוד הרשע בעינינו כנזם זהב באף חזיר, שלא יתהדר בעינינו מפני הנזם, וכמוכה שחין רע שלא יאושר מפני עושרו, ויש לנו לשקצם ולהבזותם בעיני הלבבות גם כי יהיו בעלי עושר וכבוד."
          },
          {
            "hint": "",
            "question": "19. כי לא תהיה אחרית לרע, נר רשעים ידעך?",
            "answer": "כתב ר' יונה, כי אין אורם מפאת מעלת נפשם, אך שלוותם וכבודם כנר אשר יאיר לאדם, ויכלה אורו ככלות שמנו, גם הרשעים תתמלא סאתם ויכלה טובם, וייתכן לפרש שרומז על אובדן הנפש ביום המוות, כי הנשמה נמשלת לנר, ובצאת נפש הרשע מן הגוף תדעך ותחשך."
          },
          {
            "hint": "",
            "question": "20. ירא את ה' בני ומלך, עם שונים אל תתערב?",
            "answer": "כתב רש\"י, ירא את ה', וירא את המלך בשר ודם, ובלבד שלא יסירך מיראת ה', לעולם יראת ה' קודמת, ועם שונים האומרים שתי רשויות יש, אל תתערב."
          },
          {
            "hint": "",
            "question": "21. כי פתאום יקום אידם, ופיד שניהם מי יודע?",
            "answer": "כתב הרלב\"ג, העוברים על מצוות השם יתברך, ימשכו להם מזה רעות נפלאות פתאומיות, ואין עצה כנגד הרע הבא מן ה' לחוטא, שיוכל החוטא להימלט ולהינצל ממנו, וכן העניין ברע הבא מהמלך לעובר על דבריו, כי ישימהו תכף בבית האסורים עד שיתבאר משפטו."
          },
          {
            "hint": "",
            "question": "22. גם אלה לחכמים הכר פנים במשפט בל טוב?",
            "answer": "כתב המלבי\"ם, עד הנה הם משלי שלמה, ומכאן עד סוף הפרק מלוקט מדברי חכמים אחרים, וכן כתב הגר\"א, חכמים חיברו זה ברוח הקודש, ולכאורה לא יובן מה חכמתם, והלא גם תינוקות של בית רבן יודעים זה שכתוב בתורה, בדברים פרק א' פסוק י\"ז, לא תכירו פנים במשפט, ואיה חכמתם? אך כוונת הדברים כאשר יכירו פנים במשפט- בל טוב, כי יופסק הטוב מן העולם, כמו שכתוב בגמרא, משרבו מכירי פנים במשפט, בטלה עול מלכות שמים, ונתנו עליהם עול מלכות אומות העולם, והכרת פנים במשפט הוא לכבד האחד יותר משכנגדו ועל ידי כך יסתתמו טענות בעל הריב, ואולי לא יצא הדין לאמיתו- המאירי."
          },
          {
            "hint": "",
            "question": "23. אומר לרשע צדיק, אתה יקבוהו עמים יזעמוהו לאומים?",
            "answer": "אם יאמר השופט על צד החנופה לרשע שהוא צדיק, יקללוהו עמים וישנאוהו רבים, כי מהרס יסודות המשפט והצדק, ומביא את האנשים לאהוב הרשע ולשנוא הצדיק."
          },
          {
            "hint": "",
            "question": "24. ולמוכיחים ינעם, ועליהם תבוא ברכת טוב?",
            "answer": "אבל המוכיחים את הרשעים ומיישרים אותם אל הטוב, עליהם יהיה נועם מן האנשים ותבוא עליהם ברכת טוב מן העם, וכתב המאירי, הנה תדע כי לשון תוכחה יאמר על פנים שונים, פעם על הדרכת האדם בפעולות הטובות ואזהרה מן הפעולות הרעות כדכתיב- הוכח תוכיח את עמיתך, ויקרא י\"ט, י\"ז, ופעם על הוויכוח, ופעם בעניין הייסורין דרך עונש, ופעם על בירור העניין, וכאן מיירי במבררו האמת בדין."
          },
          {
            "hint": "",
            "question": "25. שפתיים יישק, משיב דברים נוכחים?",
            "answer": "כתב המאירי, משיב דברים נכוחים בדונו את הדין לאמיתו ולא יטה משפט, הוא נאהב אצל העם במתק לשונו, כאילו נשק אותם על שפתיהם, ובמצודת דוד כתב, הרשע ישק שפה העליונה בתחתונה ולא יפתחם לדבר עזות מול המוכיחים, ואדרבה ישיב דברים נכוחים, לומר אעשה כן כדבריכם."
          },
          {
            "hint": "",
            "question": "26. הכן בחוץ מלאכתך ועתדה בשדה לך, אחר ובנית ביתך?",
            "answer": "כתב המלבי\"ם, אם תרצה לבנות בית שהוא לקחת אישה ולהוליד בנים, תקדים להכין האמצעים שעל ידם תשיג לכלכלם, על ידי שתכין מלאכתך חוץ להבית, שיהיה לך שדה תבואה זרועה ומוכנת לתת לחם ביתך, ואז תבנה בית, שאם לא כן, תצטרך לבריות או לגזול או תתבטל מת\"ת, וחז\"ל דרשו שלפני לימוד גמרא יכין מקרא ומשנה, ולפני מעשים טובים יכין הלימוד הקודם למעשה."
          },
          {
            "hint": "",
            "question": "27. אל תהי עד חינם ברעך, והפיתיתה בשפתיך?",
            "answer": "כתב ר' יונה, אל תעיד על עבירה שראית בו, חינם שלא לצורך, כגון שאתה בא להעיד עליו יחיד, שאינו נפסל בכך לעדות, ונמצא שאין כוונתך זולתי להוציא שם רע, ואמרו חז\"ל בפסחים דף קי\"ג על עניין כזה, טוביה חטא וזיגוד מינגיד, על שהעיד עליו יחידי הלקוהו כי הוציא שם רע ללא תועלת, ואף על פי שאמרו שם שאם ראה התלמיד עבירה והוא נאמן לרבו כשנים, יכול להגיד, לא הותר הדבר כשרואה תלמיד חכם שחטא, כי בודאי חזר בתשובה, כי הוא מוחזק לירא חטא, הדואג ומתאבל כאשר יצרו תקפו, ואם הוא רשע ואין האנשים מכירים בו ומחזיק עצמו לצדיק, אין מגלים רק לצנועים בלבד, אבל מצווה לפרסמם שלא יהיה כבודם בעיני הבריות, כי יש נזקים גדולים בכבוד הרשעים, כי ידיחו רבים מדרך טובה וישפילו כבוד צדיקים ויקרבו החטאים, והפתית בשפתיך, הוא הלבנת פניו, והגר\"א כתב, שלא תהיה עד אחד באיש, כי הוא מוציא שם רע עליו, והעניין, שבקריאת שמע אנו מעידים על הקב\"ה שהוא יחיד בעולם, וכל האומר בלא כוונה הוא מעיד עדות שקר חינם, וזהו ויפתוהו בפיהם ובלשונם יכזבו לו."
          },
          {
            "hint": "",
            "question": "28. אל תאמר כאשר עשה לי כן אעשה לו, אשיב לאיש כפעלו?",
            "answer": "כתב הגר\"א, שאל יאמר האדם, שאעשה לקב\"ה כאשר עשה לי, שהוא ברא יצר הרע, ואני אלך אחריו, היינו אל תאמר, שאשיב לו כמו שפעל אותי בחסרון השכל ולהיות עם הארץ, כן אני עכשיו, שאיני יודע כלום, אלא תיגע עצמך בתורה, והשם יסייעך כמו שאמרו במגילה דף ו', יגעתי ומצאתי תאמין, ור' יונה כתב, גם אם עבר חברך על המוסר ופרסם על חטאיך, אל תעשה לו כן, וכמו שאמרו חז\"ל בחולין דף צ\"ה, בשביל שוטה אחד שעשה שלא כהוגן, לא נאבד אמונתינו."
          },
          {
            "hint": "",
            "question": "29. על שדה איש עצל עברתי, ועל כרם אדם חסר לב והנה עלה כולו קמשונים כסו פניו חרולים, וגדר אבניו נהרסה?",
            "answer": "כתב המלבי\"ם, השדה צריכה עבודה רבה בפועל חרישה וזריעה וכדומה, והאיש העצל לא יעבוד עבודת שדהו מעצלותו, והכרם שהוא כבר נטוע אין צריך עבודה כל כך ורק צריך שמירה שלא יתקלקל, וזה יעשה איש העצל, אבל החסר לב, לא יבין ההפסד שיגיע אל הכרם אם לא ישמרנו, וירפה ידו גם מן הכרם, וכתב המאירי, העצלות מקלקלת העניינים מעט מעט עד תכלית, מתחילה אמר שעלו קמשונים, ועדיין הם ברכותם, ויוכל להעבירם בנקל, וכאשר נתעצל בזה אמר כסו פניו חרולים, כלומר שגדלו מיני האטד וקוץ ודרדר, והעברתם קשה, ואילו היה משתדל מאוד, היה בידו לתקן, אבל נתעצל עד שגדר אבניו נהרסה, והיה למרמס שור ושה וכל חיה, ורש\"י כתב, כך מי שאינו חוזר על תלמודו, מתחילה משכח ראשי פרקים, וסוף שמחליף דברי חכמים מזה לזה, שאומר על טהור טמא, ועל טמא טהור, והוא מחריב העולם."
          },
          {
            "hint": "",
            "question": "30. ואחזה אנוכי אשית לבי, ראיתי לקחתי מוסר?",
            "answer": "כתב המלבי\"ם, החזיון מובדל מן הראיה, שמורה על מחזה הלב והרוח, והראיה מורה על ראות העיניים, והנמשל על שדה וכרם הנפש, שהנפש היא כוחנית להוציא פרי תבואת החכמה והכישרון, אם ישדדו עמקים ויסירו ממנה הקוצים והקמשונים, ויזרעוהו זרע ה', ומשל השדה הוא המצוות שצריך לעשות בפועל מצוות עשה, והעבודה שצריך לעבוד בשדה העיון לאסוף ולכנוס, והעצל לא יעשה מצוות עשה, ולא יחרוש בעמק העיון מפני עצלותו, והכרם הוא משל מי שכבר נטע ושתל גפני החכמה, וצריך לשמור מצוות לא תעשה, וכן לשמור את תלמודו שלא ישתכח ממנו שזה עבודה קלה, והמתרשל ממנה אינה מעצלות רק מחסרון הלב, שאינו מושל ברוחו, והתאווה תפרוץ בו פרץ לעבור על מצוות לא תעשה ולהניח תורתו, ובזה עלה שדהו וכרמו קמשונים, ונשחתה חלקת נפשו מחרולי היצר ולא תוציא פריה, ועל זה, לקחתי מוסר לייסר את הנפש במוסרות המוסר בל תצא מגדרה."
          },
          {
            "hint": "",
            "question": "31. מעט שנות מעט תנומות, מעט חיבוק ידיים לשכב?",
            "answer": " כתב שם, השינה היא הקבועה והתנומה היא קלה משינה, ואם בא אחרי שינה הוא מעונג ועידון ובלתי צריכה, רוצה לומר, שאחר שנעור משנתו עדיין מתנמנם נים ולא נים, ואחר שנעור גם מן התנומה, מחבק ידיים לשכב עוד על מיטתו ומתעצל ללבוש בגדיו, ואז בפסוק הבא."
          },
          {
            "hint": "",
            "question": "32. ובא מתהלך רישך, ומחסוריך כאיש מגן?",
            "answer": "הריש תבוא עליו בלא כוח, רק כהלך ולא תרגיש בו כלל, אבל המחסורים שיבואו אחרי הריש, יבואו בחרב וחנית ובחוזק יד כאיש מגן, כי אתה תילחם נגד המחסור אשר יציק לך, אבל הוא ילבש מגן עד שלא תוכל לנצחו, ורש\"י כתב, הדברים שאתה רש מהם יבואו לך במרוצה."
          }
        ]
      },
      "כה": {
        "": [
          {
            "hint": "",
            "question": "1. גם אלה משלי שלמה, אשר העתיקו אנשי חזקיה מלך יהודה?",
            "answer": "אף על פי שאנשי חזקיה היו המעתיקים, אבל המחבר היה שלמה, ונראה שלא נכתבו דבריו בספר זה עד דורו של חזקיה, שהייתה בהם חכמה יתרה- המאירי, ובמצודת דוד כתב, מתחילת הספר עד הנה היה מועתק ביד הכל, ומכאן ועד סופו ביד חזקיה וסיעתו."
          },
          {
            "hint": "",
            "question": "2. כבוד אלוקים הסתר דבר, וכבוד מלכים חקור דבר?",
            "answer": "כתב רש\"י, כשאתה דורש בכבוד חכמים, ובסייגים שעשו לתורה, ובגזירות שגזרו בהם, יש לחקור ולדרוש ולשאול טעם לדבר, אבל כשתדרוש במעשה מרכבה ובמעשה בראשית ובחוקים הכתובים בתורה, כגון חוקים ודברים שהשטן מקטרג עליהם ומשיב עליהם כאכילת חזיר, וכלאי הכרם, ושעטנז, אין לך לחקור רק להסתיר ולומר גזירת המלך היא, והמלבי\"ם כתב, בעניינים האלוקיים הכבוד הוא הסתר דבר כי השכל לא ישכיל רק דברים הנתונים תחת הזמן והמקום, ואשר יש לחוש מבוא בהם, לא דברים הנעלים מחוקי ההשגה האנושית, וכל אשר ידובר בהם הוא רק בדרך משל ולבוש, והתוך צפון ונעלם, ועל כן אין דורשים במעשה בראשית ומרכבה, והחכמים מלבישים הדברים ומסתירים אותו בחידות ורמזים כלהט הברק יציף וייעלם, אבל כבוד מלכים בענייני הנהגתם, לחקור דבר ושלא להעליב, כי אחר שהנהגתם נימוסית ומושגת על ידי הבחינה והחוש, טוב לפרסם טוב הנהגתם, כי ההיעלם בזה יורה כי הנהגתם אינה ביושר, ועל כן יעלימו דרכם, והחקר הוא כבודם."
          },
          {
            "hint": "",
            "question": "3. שמים לרום וארץ לעומק, ולב מלכים אין חקר?",
            "answer": "כתב רש\"י, לרום שמים ולעומק הארץ וללב מלכים אין חקר, שכמה דינים באים לפניהם, וכמה מלחמות, וצריכים לתת לב לכולם, ואם כל הלשונות מדברים וכל הידיים כותבין, אינם יכולים לכתוב חללה של רשות, והמלבי\"ם כתב, השמים אין להם חקר מצד הרום, כי הם מתפשטים במרום עולם לאין קץ, ובמרחבי שמים יש עולמות אין מספר, עד שמצד ריבוים ורומם אי אפשר לחקור אותם, והארץ הגם שהיא כנקודה קטנה בערכם, אין לה חקר מצד העומק שהעומק מכוסה בתהום רבה ואין יודע מה בעמקי תהום, וכן לב מלכים אין חקר, כי הנהגת המלוכה מתפשטת על לאומים אין מספר, ואישים רבים ופרטים רבים אין קץ, וכן יש בהנהגה דברים עמוקים וסתרי המלוכה וסודותיה אשר אי אפשר לחקור אותה עד תכונתה."
          },
          {
            "hint": "",
            "question": "4. הגו סיגים מכסף, ויצא לצורף כלי?",
            "answer": "כתב רש\"י, כשם שאין כלי כסף יוצר למלאכת צורף עד שיוציאו ממנו סיגים של נחושת שבו, כך אין ציבור נפטרים מעונש עד שיוציאו מתוכם הרשעים ויעשו בהם דין, וכתב הגר\"א, כי כאשר רצונו של אדם לעשות כלי כסף, צריך להוציא מתחילה הסיגים ואחר כך לעשות הכלי, כן בתורה צריך אדם מתחילה צריך האדם להוציא הסיגים מלבו, והיינו לסור מרע, ומחמת זה אמרת ה' צרופה, כי כאשר יש סיגים בלבו של אדם ילמד בתורה פירוש אחר בכדי שיהיה לו מותר הדבר הזה, וישרים דרכי ה' וצדיקים ילכו בם, ורשעים ייכשלו, כאשר רשע לומד תורה, נותן כוח לקליפות, לכן צריך תחילה להסיר הסיגים מלבו."
          },
          {
            "hint": "",
            "question": "5. הגו רשע לפני מלך, ויכון בצדק כסאו?",
            "answer": "כתב המאירי, אם על החכם שמזהירו על חברת הרעים שלא ילמד ממעשיהם, אם על המלך בפרט, שלא להתייעץ עימהם, אם על כל אדם הנהגת עצמו לבער מקרבו כל מידה פחותה ומגונה, היא לשון הסרה, כי כמו שהמלך מחוקו להנהיג העם, והוא צורת המלכות ועצמותו, כן מחוק כל אדם להנהיג גופו ולבער מקרבו כל יצר ימשכהו לעשות רע, כמו שהמלך מחוקו לבער מלפניו כל יועץ רע."
          },
          {
            "hint": "",
            "question": "6. אל תתהדר לפני מלך, ובמקום גדולים אל תעמוד?",
            "answer": "כתב רש\"י, אל תראה כבודך ואל תתגאה לפני מי שגדול ממך, כי טוב שיאמרו לך עלה הנה, משתבוא בלא רשות ויאמרו לך צא, והגר\"א כתב, כאשר אתה לומד אצל רב, אל תאמר לפניו חידושיך ותורתך, אלא ראה תמיד לקבל ממנו, ובמקום אשר עומדים שם גדולים וחשובים אתה אל תעמוד שם, והיינו, אם הרב גדול ממך שאין אתה יכול למיקם קמיה ולהבין ממנו, אל תעמוד לפניו, ותלך לרב אחר שאינו חריף כמוהו, ללמוד ממנו, כמו רבי מאיר, שלמד תחילה אצל רבי עקיבא, ולא היה יכול למיקם קמיה, והלך אצל ר' ישמעאל בן אלישע ולמד ממנו, ואחר כך חזר ובא לרבי עקיבא כאשר נתגדל."
          },
          {
            "hint": "",
            "question": "7. כי טוב אמר לך עלה הנה מהשפילך לפני נדיב, אשר ראו עיניך?",
            "answer": "כתב הגר\"א, כאשר תהיה לומד מרב שתבין ממנו, תתגדל ויאמר לך עלה, כמו רבי מאיר שחזר ובא לרבי עקיבא, מהשפילך לפני נדיב, אבל אם לא תוכל להבין ואף על פי כן תשב לפניו, אחר כך ישפילוך, כי תאבד אפילו מה שלמדת מתחילה אצל הרב אשר השגת אותו והבנת דבריו, כי תשכח את הדברים אשר ראו עיניך."
          },
          {
            "hint": "",
            "question": "8. אל תצא לריב מהר פן מה תעשה באחריתה בהכלים אותך רעך?",
            "answer": "כתב המלבי\"ם, כל מעשה שאדם עושה צריך לכוון אל התכלית שיצא ממנו, לא לעשות מעשה שהמסובב ממנו יהיה הפך התכלית המבוקש, וכשאדם ביזה אותך, אל תצא לריב מהר, שתחשוב שעל ידי כך תשיב את כבודך הנכלם, והלא על ידי המריבה, לא לבד שלא תפיק התכלית להשיב את כבודך, כי בהפך, פן מה תעשה באחריתה, שאחרית דבר יהיה שיכלים אותך שנית על ידי המריבה, עד שתחת שרצית להשיב כבודך על מכונו, תשיג כלימה ובוז."
          },
          {
            "hint": "",
            "question": "9. ריבך ריב את רעך, וסוד אחר אל תגל?",
            "answer": "כתב המאירי, אם יש לך דין ודברים עם חבריך אל תמהר לתובעו בדין, פן יצא זכאי ורעך יכלים אותך בזה, אלא ריב עם רעך בינך ובינו, ומתוך משא ומתן יתברר לך אם הדין עמך אם לא, והאבן חייא כתב, הנה אפילו הקשה לכעוס לפעמים יבוא לידי כעס עם רעו, אשר פעל ועשה עמו שלא כשורה, לכן הזהירו, שכשתריב ריבך הראוי את רעך על פעולה שלא כהוגן שפעל אתך, הסוד שגילה לך על איש אחר בהיותך עמו באהבה, אל תגלה אותו כדי להכעיסו, כי ראוי להיות תמיד נאמן רוח מכסה סוד."
          },
          {
            "hint": "",
            "question": "10. פן יחסדך שומע, ודיבתך לא תשוב?",
            "answer": "כתב שם, פן השומע יחשוב לך הדבר ההוא לחסד במובן חרפה ולחסרון גדול, ודיבתך במובן טיבך לא תשוב לאיתנה הראשון, כי הכל יברחו ממך באומרם אם היום הוא אוהבי למחר ישנאני ויגלה לזולת, כל סתרי לבי."
          },
          {
            "hint": "",
            "question": "11. תפוחי זהב במשכיות כסף, דבר דבור על אפניו?",
            "answer": "כתב הגר\"א, כמו התפוח של זהב המחופה בכסף, הרואה שלא בעיון אינו רואה רק הכסף ולא את הזהב, אבל הרואה בעיון ובעינא פקיחא, רואה שתחת הכסף שם יש זהב, כן המדבר דבר על אפניו שבתורה הוא פרד\"ס, והיינו שאומר דבר פשוט ויהיה נכון גם לפי הסוד, הרי הוא ממש כתפוח של זהב, והוא מחופה בכסף, ודימה הפשט לכסף והסוד לזהב, כי הכסף נצרך לכל להוצאה, אבל הזהב אינו נצרך רק לדבר יקר והיינו לעשירים, כן הפשט נצרך לכל, אבל הסוד אינו רק לגדולים."
          },
          {
            "hint": "",
            "question": "12. נזם זהב וחלי כתם, מוכיח חכם על אוזן שומעת?",
            "answer": "כתב רבנו בחיי ריש שמות, בכתוב הזה מזהיר שלמה המלך ע\"ה על מידת התוכחה, לפי שכל התורה תלויה בתוכחה, שכל המקבל תוכחה ושומע לקול מוכיחיו, מידה עליונה זו כוללת כל הטובות והיא סיבה לקיום התורה, ולהיפך, מי ששונא התוכחות הרי יש בו כל הרעות, והתוכחה עדי הנפש ותפארתה, כשם שהנזם והחלי הם עדי הגוף ותפארתה, ונצטוינו להוכיח ג' כיתות- חכמים, פתאים, ונערים, ושלא להוכיח ג' כיתות- לצים, כסילים, ורשעים."
          },
          {
            "hint": "",
            "question": "13. כצינת שלג ביום קציר ציר נאמן לשולחיו, ונפש אדוניו ישיב?",
            "answer": "כתב המלבי\"ם, כמו שביום קציר שהיום בוער כתנור ומכה על ראש הקוצר עד שנפשו מתעלפת, אם תבוא צינת שלג תשיב את נפשו, כן ציר נאמן לשולחיו, אם בער עליו חמת מלך ושרים, ונפשו מסוכנת כי יומת על ידי הבערת האף, ושולח ציר נאמן ללמד זכות עליו, ישיב חמת האש וישיב את נפש אדוניו, וגדר הציר, שהולך ושב וישיב תשובה וישיב נפשו המתעלפת, ויש בזה מליצה, שכל אדם הוא ציר ושלוח בעולם הזה, וצריך להיות ציר נאמן לשולחיו לעשות מה שבעבורו שולח הנה, ואז ישיב נפש אדוניו, שתשוב נפשו שהוא חלק אלוק אל מעונה, ואז לא יירא מלהט יום הבא אשר בוער כתנור, כי ישלג בצלמון- ומצננים לו גיהנום."
          },
          {
            "hint": "",
            "question": "14. נשיאים ורוח וגשם אין, איש מתהלל במתת שקר?",
            "answer": "כתב רש\"י, כאשר יהיה תוחלת שווא, כשהשמים מתקשרים בעבים והרוח מנשבת, והאדם מצפה שיבוא גשם ולא בא, והם מצטערים וכלות עיניהם, כך איש מתפאר לומר כך וכך צדקה אתן ליד הגבאי, והוא משקר, וכלות עיני העניים למתנתו, ואינה באה, וכתב ר' יונה, המבטיח את חברו להיטיב עמו, ובטח בו לב חברו, אל לו לחלל הבטחתו, כי זה דרך שקר, ושארית ישראל לא יעשו עוולה, ולא ידברו ולא ימצא בפיהם לשון תרמית."
          },
          {
            "hint": "",
            "question": "15. באורך אפיים יפותה קצין, ולשון רכה תשבר גרם?",
            "answer": "כתב רש\"י, בעוד שהקב\"ה מאריך אפו ואינו נפרע, יתנו לב החוטאים לפתותו בתשובה ותפילה, ולשון רכה בתפילה ותחנונים, תשבר גרם- עצם קושי הגזירה, והמאירי כתב, צריך האדם להיות סובל כעס התקיף ממנו עליו, ועל ידי כך יפותה הקצין אחר כך ותשך חמתו, על שראה כי החריש לו, ואילו העז להשיב אליו, חמתו מיתוספת עליו, ולשון רכה בנעימות ודברים מתוקים תיכנס לחדרי לב השומע ומתפתה אליו הן לטוב הן לרע."
          },
          {
            "hint": "",
            "question": "16. איזה שני מיני תפילות יש?",
            "answer": "כתב הגר\"א, אחת, שמבקש שהקב\"ה יעשה למען רחמיו וחסדיו, כמו שכתוב בנשמת כל חי- עד הנה עזרונו רחמיך ולא עזבונו חסדיך, ואל תטשנו ה' אלוקינו לנצח, כי אם היה בשבילנו היינו מתייראים שמא יגרום החטא, אבל כאשר הוא למען חסדיך אין אנו מתייראין כלל כי חסדיך הם קיימים תמיד, וזהו מה שכתוב בישעיה י\"ב, הנה אל ישועתי אבטח ולא אפחד, כלומר, אל שהוא מידת החסד, כאשר בחסדו הוא ישועתי, אבטח תמיד ולא אפחד אפילו שמא יגרום החטא, והשני, שמבקש מהקב\"ה שיעשה בשביל מצוותיו וחסדיו אשר עשה, ולכן ויירא יעקב מאוד, שמא יגרום החטא ויש בתפילה זו הרבה מקטרגים, לכן לשון רכה תשבר גרם, שמבקש רק בשביל חסדי השם המרובים, על ידי זה ישבור המקטרגים, שאין להם על מה לקטרג כלל, כי אינו מבקש לפי מעשיו כלל."
          },
          {
            "hint": "",
            "question": "17. דבש מצאת אכול דייך, פן תשבענו והקאותו?",
            "answer": "כתב המלבי\"ם, הגם שהוא דבש וטוב למאכל, והגם שמצאת אותו דרך מציאה, בכל זאת לא תאכל הרבה, רק דייך, פן תשבענו והקאותו, ומזה תיקח משל, וכתב הרלב\"ג, ומשל הוא על ענייני החכמה, שתלמד כפי יכולתך להשיג, ואל תחקור במה שלא תוכל להשיג, שמא תקיא מה שהשגת מפני השיבוש שיקרה בזאת ההשגה, והמאירי כתב, כמו שהדבש היותר מתוק שבמאכלים והאכילה הממוצעת ממנו תערב ותטיב לגוף האדם, ואם יאכל ממנו יותר מדאי, יקוץ בו, ויהיה סיבה להקיא מאכלו כולו אף מה שהיה ראוי להישאר לולי המותר, וכן העניין בבקרך בית רעך, שאם תוקיר רגלך מביתו, ותלך לפעמים דרך חיבה, יערב לו מאוד, ויהיה לו עימך אהבה ואחווה ורעות, אבל אם תתמיד בזה יותר מדאי ישבעך וישנאך, ולא די שלא תוסיף אהבה, אלא אף האהבה הקדומה תיבטל, וכ\"ש אם תבוא ללא סיבה."
          },
          {
            "hint": "",
            "question": "18. הוקר רגלך מבית רעך, פן ישבעך ושנאך?",
            "answer": "כתב הגר\"א, היצר הרע נצרך מאוד לעבודת השם, אך שיהא הוא כבוש תחת ידו להשתמש בו לעבודת השם ולא לדבר אחר, ויצר הרע נקרא רע, וזהו הוקר רגליך מבית רעך, אף על פי ששברת אותו והוא כבוש תחת ידך, אף על פי כן הרחק עצמך מאתו, שלא יחטיא אותך וישבע ממך וישנאך, שיקטרג עליך, שכן דרכו, עולה ומקטרג, יורד ונוטל הנשמה."
          },
          {
            "hint": "",
            "question": "19. מפיץ וחרב וחץ שנון, איש עונה ברעהו עד שקר?",
            "answer": "כתב המלבי\"ם, המפיץ הוא פטיש גדול המפוצץ סלעים, והחרב חותכת מקרוב, והחץ הורג למרחוק, הם שלושה כלי משחית, כן העונה ברעהו עד שקר, לפעמים הוא כמפיץ את האנשים ומשלח מדנים בין אחים, ופעמים כחרב שהורג מקרוב, ופעמים כחץ שהורג על ידי לשון הרע בסתר מרחוק, וגם רומז שהורג שלושה, האומר והשומע, ומי שנאמר עליו לעצמו הוא כמפיץ, ולהשומע הוא כחרב, ולמי שנאמר עליו כחץ."
          },
          {
            "hint": "",
            "question": "20. שן רועה ורגל מועדת, מבטח בוגד ביום צרה?",
            "answer": "כתב המאירי, כמו שהאוכל ושינו נשברת, ומי שבוטח במרוצתו על חוזק רגליו והן מועדות כן מבטח הבוגד שאין להישען עליו, והרי הוא משענת קנה רצוץ, והגר\"א כתב, בלשון רועה יש שתי משמעויות, אחד, לשון אכילה שרועה את עצמו, והשני לשון רעה, שמרע את עצמו, והיינו השן שרוצה לרעות את עצמו ולאכול, היינו למלאת תאוותו, ושובר את שיניו עד שאינו יכול לאכול כלל, ורגל מועדת, ההולכת למלאת תאוותו, ומחליק את רגליו עד שאינו יכול להלוך בהם, כן מי שיבטח על בוגד ביום צרה, ובגוד נקרא מי שבוגד בחברו ואינו עושה כראוי, לכן המדבר ואינו מקיים נקרא גם כן בוגד, ולכן הבוטח על בוגד יבוא ליום צרה על ידי שבוגד בו."
          },
          {
            "hint": "",
            "question": "21. מעדה בגד ביום קרה חמץ על נתר, ושר בשירים על לב רע?",
            "answer": "כתב במצודת דוד, המעלה על גופו בגד מקושט ביום קרה ונחמד הוא למראה העין, אבל אין בזה שום תועלת להגן מן הקור, וכמו השופך חומץ על נתר, שבעבור רכות הנתר וחוזק החומץ יוסדק סדקים ממעל, אבל לא יגבר כוח החומץ לחלקו לחלקים נפרדים, כן הוא השר בשירי שמחה על לב נשבר- המלא תוגה, כי אף אם יפתח פיו למלא שחוק, מכל מקום הצער שמור בלבו ולא הלך לו, וכתב המלבי\"ם, השר שירים שעשויים לשמח את הנפש על לב רע, דומה כמי שלובש ביום קרה בגדי עדי, הגם שהוא ליופי ביום צח, הנה ביום קר מלבד שאינו ליופי, גם אינו מחמם את הגוף, ומתקרר מן הצינה, כי צריך ללבוש בגדים חמים בעת ההיא, וכן לא ישמחו השירים האלה ולא ייטיבו פנים, רק יוסיפו עצבת."
          },
          {
            "hint": "",
            "question": "22. אם רעב שונאך האכילהו לחם, ואם צמא השקהו מים?",
            "answer": "כתב המלבי\"ם, מייעץ את מי שרוצה לנקום נקמה גדולה בשונאו, לא בזאת ינקום שימנע מאתו לחם ומים, רק בהפך, שיעשה עמו כל טוב, אם ירעב יאכילהו, ואם צמא השקהו מים, כי תרוויח שני דברים: א) כי גחלים אתה חותה על ראשו, כי יזכור את אשר חטא לנגדך והרע לך, ויבוש וייכלם שעתה מוכרח לקבל לחם ומים ממך תחת רעתו, ב) וה' ישלח לך שתקבל שכר מה' עבור הצדק שעשית, ואם תנקום במה שלא תתן לו, לא תקבל שכר."
          },
          {
            "hint": "",
            "question": "23. אם פגע בך מנוול זה משכהו לבית המדרש?",
            "answer": "כתב הגר\"א, דקאי על יצר הרע שנקרא שונא, וכשרוצה להטות אותך מן התורה שלא תלמד כלל, משכהו לבית המדרש, כי אם האדם יתחיל ללמוד תכף לשמה, לא יניח לו, אך יתחיל שלא לשמה, ומתוך שלא לשמה יבוא לשמה, ויש שני מיני יצר הרע: תאוני וכעסני, כנגד מים ואש וימין ושמאל, והתורה גם נקראת אש- הלא כה דברי כאש, וכן נקראת מים- הוי כל צמא לכו למים, והיינו שיש בתורה שני דברים- הלכות ואגדות, אגדות נקרא מים שמושכות את הלב כמים, ומזה ישבר יצר הרע התאווני, וההלכות הן הדינים, שהן אש, כמו שאמרו- אורייתא מרתחא ליה, וקשה מאוד לשבר יצר הרע התאווני שמטמטם לבו של האדם, ויצר הרע הכעסני נוח לשברו יותר מן התאווני על ידי לימוד הלכות."
          },
          {
            "hint": "",
            "question": "24. כי גחלים אתה חותה על ראשו, וה' ישלם לך?",
            "answer": "כתב שם, ובזה שאתה לומד שלא לשמה הוא גחלים על ראש יצר הרע, שאין רצונו שתלמד שלא לשמה, רק לפי שעה, שסובר שבזה יפתה אותך שלא תלמד כלל וכשתלמד לשמה לבסוף גם יצר הרע ישלים אתך בראותו שלא נתקיימה עצתו, מאחר שכוונתך לשם שמים, וברצות ה' דרכי איש גם אויביו ישלים אתו."
          },
          {
            "hint": "",
            "question": "25. רוח צפון תחולל גשם, ופנים נזעמים לשון סתר?",
            "answer": "כתב רש\"י, כשם שרוח צפון תוליד ותברא את הגשם, לשון הרע גורם שיהיו פני הקב\"ה נזעמים, והמלבי\"ם כתב, הרוח הצפון שבאדים יוליד הגשם, כי האדים העולים מן הארץ מלאים רוח אווירי קל, ועל ידי כך נשאים למעלה, ובעת יצא הרוח הצפון באדים, ייפלו טפי המים שנעשו כבדים בסור הרוח, למטה, ויהיו לגשם, והגם שהרוח צפון בלתי נראה, כשנראה הגשם נדע כי סבתו שהרוח ילדו, כן לשון סתר שנולד על ידי לשון הרע הוא נסתר עמוק בלב, יוכר על ידי זעימת הפנים שיתראה בפני הקוצף, והגר\"א כתב, ידוע שאי אפשר לגשם לבוא בלי רוח תחילה המביאו, אלא על כרחך הרוח צפון וטמון, אינו בגלוי, כן הפנים הנזעמים שיתראה באדם על חברו האוהבו ואינו יודע מפני מה, על כורחך, מחמת לשון סתר, שדיברו עליו רכילות."
          },
          {
            "hint": "",
            "question": "26. טוב שבת על פינת גג, מאשת מדינים ובית חבר?",
            "answer": "כתב הגר\"א, טוב לשבת על פינת גג למרות שמתיירא כל רגע שמא ייפול וצריך להישמר מאוד, כמו כן מהלשון סתר צריך להישמר בכל עת ובכל רגע, מפני שהוא עושה עצמו לאוהב לפניו ומחמת זה אי אפשר להיזהר, ולכן פינת גג יותר טוב לשבת, כי שם אפשר להיזהר ומהם אי אפשר להיזהר ומאשה רעה, שהיא אשתו, ומגלה סתריו במריבה וכן בית חבר, שעושה עצמו חבר טוב ומרמה אותו, ואי אפשר להיזהר ממנו, לכן, טוב לשבת על פינת גג מלשבת עימהם."
          },
          {
            "hint": "",
            "question": "27. מים קרים על נפש עייפה, ושמועה טובה מארץ מרחק?",
            "answer": "כתב המלבי\"ם, כמים קרים שמביאים על נפש עייפה הצמאה למים, במקום שאין שם מים ומביאים ממקום אחר, כן דומה מי שנפשו עייפה לשמוע מה יעשו בני ביתו או משפחתו אשר בארץ רחוקה, ואין ידיעה מהם, ויבוא לו משם שמועה טובה משלומם, שישיב נפשו העייפה אל קרבו וריחי, והמאירי כתב, לימד על החשוק שיאהבהו אף שלא בפניו ושיזכור אהבתו תמיד ולא יתייאש ממנו וישכחוהו, וככל שירחק ממנו יבקש שלומו, ויחקור בענייניו עד שיתבשר ממנו שמועה טובה."
          },
          {
            "hint": "",
            "question": "28. מעין נרפש ומקור מושחת, צדיק מט לפני רשע?",
            "answer": "כתב רש\"י, כשהצדיק מט לפני הרשע וירא להוכיח על פניו, דרכו שנאוי, כמעין עכור ונשחת, שלא ישתו את מימיו, והרלב\"ג כתב, כשהצדיק נכנע לרשע, הרשע משחית הוד הצדיק ומטנף אותו, ומרחיק את האנשים מלכת בדרכו, כמו שירחיק הרפש והטינוף, השתייה ממי המעיין."
          },
          {
            "hint": "",
            "question": "29. אכול דבש הרבות לא טוב, וחקר כבודם כבוד?",
            "answer": "כתב רבנו בחיי ריש וישלח, שהסיפור במעלות הצדיקים טוב מאכילת הדבש, שאין טוב להרבות באכילת הדבש, אבל טוב להרבות בחקר כבוד הצדיק, שאין ספק שכל המספר בשבח הצדיק מפני שהוא עצמו בעל מזג טוב ולכן נהנה מזה כאכילת הדבש, והמשבח הרשעים אין זה כי אם מרוע לב, וכתב המאירי, אף על פי שהדבש הוא מאכל היותר ערב מכל המאכלים, התמדתו מגונה, אבל הרבות בחקר כבודם של הצדיקים, וההארכה באופן מעלתם הוא כבוד להמרבה, כי ברוב דבריו בזה יחדל פשע, באחזו בנתיבותיהם, והדבקו ביושר פעולותיהם."
          },
          {
            "hint": "",
            "question": "30. עיר פרוצה אין חומה, איש אשר אין מעצר לרוחו?",
            "answer": "כתב הרלב\"ג, הנה האיש אשר אינו מושל ברוחו כרצונו, דומה לעיר פרוצה שאין לה חומה לשמור העיר שלא ייכנסו בה משחיתים, והרי הוא מוכן לרעות רבות מפני המסרו ביד תאוותו, והשליט על תאוותו הוא כמו חומה לשמור שלא יעלה שם הפורץ מפני תאוותיו המגונות."
          }
        ]
      },
      "כו": {
        "": [
          {
            "hint": "",
            "question": "1. כשלג בקיץ וכמטר בקציר, כן לא נאווה לכסיל כבוד?",
            "answer": "כתב המלבי\"ם, השלג והמטר שניהם יועילו אל הזרע והתבואה, השלג יוליד את האדמה, והמטר יצמיחה, ובכל זאת לא טובים המה בקיץ ובקציר שאין שם זרע, והמטר יזיק בקציר שהוא קודם הקיץ, שמרקיב התבואה הנגמרת, והשלג יזיק בקיץ שאז צריך חום השמש לייבש התאנים, והוא מכסם ומסריחם, כן לא נאווה לכסיל כבוד, שהגם שאם יתנו כבוד אל החכם, שהוא חרש וזרע על חלקת נפשו, זרע החכמה, יועיל כמטר וכשלג להוציא הזרועים האלוקים ולהצמיחם, שעל ידי הכבוד יעוררו כוחותיו הנפשיים להוציא את כל מה שבכוח אל הפועל, לא כן הנותן כבוד לכסיל שלא זרע מאומה, ישחית הכל, כי יוסיף להחזיק בכסילותו וישחית."
          },
          {
            "hint": "",
            "question": "2. כציפור לנוד כדרור לעוף, כן קללת חינם לא תבוא?",
            "answer": "כתב במצודת דוד, כמו ציפור הפורח מקנו להיות נודד להשיג מאכלו, וכמו הדרור הפורח מקנו לעוף השמים, הנה הם חוזרים ובאים לקנם, כן קללת חינם חוזרת ובאה אל המקלל עצמו, מפיו יצאו ואל קרבו יבואו."
          },
          {
            "hint": "",
            "question": "3. שוט לסוס מתג לחמור, ושבט לגו כסילים?",
            "answer": "כתב המלבי\"ם, הסוס צריך שוט להנהיגו, והחמור שהוא סכל יותר, לא יבין אף על ידי שוט וצריך מתג, שבו יעצרו בעדם בל יסורו מן הדרך, והאדם יש לו שכל ובחירה שילך בעצמו בדרך הטוב, אבל הכסיל שהולך אחר תאוותו, הוא כבעלי חיים שהטבע תנהיגם ולא השכל, צריך לשבט כמוהם שעל ידי שבט וייסורים יהיה מוכרח ללכת בדרך סלולה."
          },
          {
            "hint": "",
            "question": "4. אל תען כסיל כאיוולתו, פן תשווה לו גם אתה, ענה כסיל כאיוולתו פן יהיה חכם בעיניו?",
            "answer": "כתב המאירי, הגמרא במסכת שבת דף ל' הקשתה סתירה במקראות הללו, ותירצו כאן במילי דשמייא, כלומר שבעסקי העולם לא תהא נושא ונותן עמו, ואם יבוא להעיז פניו נגדך, שתוק לו עד שלא תעריך עצמך עמו, שכל שאתה מעריך עצמך עמו, הרי אתה שווה לו באותו דבר, אבל כל מה שבדברי תורה וענייני הוראה, ענהו כפי הראוי לאיוולתו, היינו שיודיעו איוולתו, ולא שיתקוטט עמו."
          },
          {
            "hint": "",
            "question": "5. מקצה רגלים חמס שותה, שולח דברים ביד כסיל?",
            "answer": "כתב במצודת דוד, הרוצה לתת מרגוע לרגליו, ושולח אמריו ביד כסיל, הנה הכסיל לא בדעת ידבר, ומהפך הכוונה, ובעל כורחו צריך הוא לכתת רגליו לרוץ מהרה לתקן מה שקלקל הכסיל, ושותה עוד חמס, כי חברו יזעף עליו בעבור דברי השליח הנאמרים בלי דעת, כי יחשוב שכן יצאו מפי המשלח."
          },
          {
            "hint": "",
            "question": "6. דליו שוקים מפיסח, ומשל בפי כסילים?",
            "answer": "כתב המאירי, דליו פירושו הוסרו, ואמר שכמו שחלשו שוקים מפיסח, שהם כמו שהוסרו, כן חלש עריבות המשל בפי כסילים, ובמצודת דוד כתב, כמו שהשוקיים מן הפיסח הם גבוהים זה מזה ולזה יפסח, כן המשל בפי הכסילים לא תשווה אל הנמשל."
          },
          {
            "hint": "",
            "question": "7. כצרור אבן במרגמה, כן נותן לכסיל כבוד?",
            "answer": "כתב רש\"י, כאבן שצוררים בה לא להתקיים היא שם שעומד להיזרק, כך הנותן לכסיל כבוד אינו של קיימא, ור' יונה כתב, הנותן לכסיל כבוד שטות הוא למכבד, כי כל הכבוד שיעשה האדם לבריות, לעצמו הוא מכבד, שגורם להם שבעל כורחם יכבדוהו."
          },
          {
            "hint": "",
            "question": "8. חוח עלה ביד שיכור, ומשל בפי כסילים?",
            "answer": "כשם שהחוח שנתקע ביד שיכור, כל מה שמשתדל להוציאו נכנס יותר בבשרו, כן הוא המשל בפי כסילים, שבמקום ליהנות מן התוכן, נהנים רק מן המשל, וכשם שהשיכור אינו מבחין אם הוא חוח או שושן, כך המשל בפי הכסיל, שאינו מבין משמעותו."
          },
          {
            "hint": "",
            "question": "9. רב מחולל כל, ושוכר כסיל ושוכר עוברים?",
            "answer": "כתב רש\"י, הקב\"ה ברא את הכל וזן את הכל ככסיל כחכם אין אנו צריכים לשום חכמה, ואינו כבשר ודם ששוכר רק הבקיאים במלאכה, אלא שוכר גם כסילים ועוברים בשוק וברחוב, הבטלים מכל מלאכה, וכתב המלבי\"ם, ה' בורא כל האנשים הנמצאים, הצדיק והרשע, ההולך אחר החכמה, וההולך אחר תאוותיו, ונותן שכר גם לכסיל הנמשך אחר תאוותיו, וגם לעוברים על מצוותיו, ולכל עובר בתבל, כצדיק כרשע, כי טוב ה' לכל, ורחמיו על כל מעשיו."
          },
          {
            "hint": "",
            "question": "10. ככלב שב על קאו, כסיל שונה באיוולתו?",
            "answer": "כתב במצודת דוד, כמו הכלב אשר דרכו לחזור ולאכול את המאכל אשר הקיא מגופו, ולא יבין כי בעבור רוע המאכל קאה אותו, ומה לו לאכלו שוב, כן הכסיל שונה לעשות שוב איוולתו אשר נכשל על ידו ולא יבין, וכתב הגר\"א, ואם יוכיחוהו, למה כזה עשיתה, יחזור ממעשהו ויעזוב איוולתו, ואחר כך שב לאיוולתו ושונה לעשות."
          },
          {
            "hint": "",
            "question": "11. ראית איש חכם בעיניו, תקווה לכסיל ממנו?",
            "answer": "כתב המלבי\"ם, הכסיל נמשך אחר תאוותיו, ובעבור שטף התאווה יפרוץ גבולי החכמה הגם שיודע מעלתה, ולכן יש תקווה שבאחרית שתסור תאוותו, ישוב בתשובה וייקח מוסר, אולם החכם בעיניו נדמה לו שכל מה שהוא עושה זה על פי החכמה, והוא חולק על החכמה בזדון שלא מפני הכרח תאוותיו, רק מפני שנדמה לו שדרכו הנשחת הוא על פי החכמה, וזה אין לו תקנה, וצריך לומר לו שדרכו אינה דרך החכמה, ובזה יש לו עדיין תקווה."
          },
          {
            "hint": "",
            "question": "12. אמר עצל שחל בדרך, ארי בין הרחובות?",
            "answer": "כתב האבן עזרא, העצל מחפש תמיד עילה ותואנה כדי שלא יצא להתעסק במלאכה, וידמה ויגזים לומר, הלא שחל בדרך וארי בין הרחובות, והזכיר עניין העצל לבלתי הידמות אליו."
          },
          {
            "hint": "",
            "question": "13. הדלת תיסוב על צירה, ועצל על מיטתו?",
            "answer": "כתב הרלב\"ג, כמו שהדלת תיסוב על צירה ואינה נפרדת ממנו, כן דבק העצל אל מיטתו לרוב אהבו השינה, כי עצלה תפיל תרדמה, וי\"מ, כמו הדלת הסובבת על צירה והיא במקומה עומדת, כך העצל מתנועע אנה ואנה ואינו קם ממיטתו."
          },
          {
            "hint": "",
            "question": "14. טמן עצל ידו בצלחת, נלאה להשיבה אל פיו?",
            "answer": "כתב הרלב\"ג, כתב על דרך ההפלגה, כי לעצלות העצל לא ייתן ידו אל פיו להביא בו המזון, כאילו טמן ידו בצלוחית קטנה שלא יוכל להוציאה משם, ובאר בזאת שאפילו לצורך מזונו לא יעזרוהו ידיו לרוב עצלותו."
          },
          {
            "hint": "",
            "question": "15. חכם עצל בעיניו, משבעה מטשיובי טעם?",
            "answer": " כתב במצודת דוד, העצל הוא חכם בעיני עצמו יותר משבעה רואי פני המלך היודעים להשיב טעם על כל אשר ישאלום, כי בעבור העצלות יתחכם למצוא טעם על ביטול המלאכה."
          },
          {
            "hint": "",
            "question": "16. מחזיק באוזני כלב, עובר מתעבר על ריב לא לו?",
            "answer": "כתב רש\"י, העובר להתעבר על ריב לא לו, הרי הוא כאוחז באוזני כלב הגורם לו שישכנו על חינם, נמצא שהוא גרם לעצמו, וצריך להישמר מזה."
          },
          {
            "hint": "",
            "question": "17. כמתלהלה היורה זיקים חיצים ומוות?",
            "answer": "כתב המלבי\"ם, כמהתל בחברו, ותחילה מורה זיקים של אש ששורפים הבגדים, אחר כך חיצים שעושים פצעים, ואחר כך חיצים משוחים בסם המוות שממיתים."
          },
          {
            "hint": "",
            "question": "18. כן איש רימה את רעהו, ואמר הלא משחק אני?",
            "answer": "כתב במצודת דוד, המרמה את רעהו וכאשר ירגיש בדבר ישיב לומר, הלא לשחוק עשיתי זאת, וכוונתי הייתה לגלות לך, הנה ידוע תדע שלא כן הוא, והישמר ממנו, כי דעתו לרמות כאשר ימצא ידו."
          },
          {
            "hint": "",
            "question": "19. באפס עצים תכבה אש, ובאין נרגן ישתוק מדון?",
            "answer": "כתב רש\"י, כשם שבאפס עצים תכבה אש, כך באין נרגן היינו מתלונן, של לשון הרע המסכסך בעלי ריב, ישתוק מדון, וכתב המאירי, שרוב המריבות יבואו על ידי רכילות, והגר\"א כתב, שאין הגיהנום בוער אלא מהרשעים שבעולם הזה, ומעשה היה שכבשו היצר הרע ונכבה הגיהנום כי הרשעים קרויים עצים."
          },
          {
            "hint": "",
            "question": "20. פחם לגחלים ועצים לאש, ואיש מדינים לחרחר ריב?",
            "answer": "כתב המלבי\"ם, כמו שלהבעיר גחלים די בפחם, שהם ניצוצות אש, אבל להבעיר אש צריך עצים ואין די בפחם, כן לחרחר ריב די באיש מדנים שמעורר דינים, וזה כרשף אש ופחם לחרחר ולהבעיר הריב, אבל להבעיר אש גדול הם דברי נרגן שהם כמתלהמים, כאילו הולמים אותו במכות גדולות, ובאמת אינם מכות מבחוץ, רק שירדו בחדרי בטן, ובא במשל על המתרעם על מידותיו של הקב\"ה, שיש איש מדנים, וגדולה מזה איש נרגן שחושב שה' ברא את האדם להרע לו, שהרעות רבות מן הטובות."
          },
          {
            "hint": "",
            "question": "21. דברי נרגן כמתלהמים, והם ירדו חדרי בטן?",
            "answer": "כתב במצודת דוד, דברי המתלונן המה קשים כמכות המשברות, ועוד המה יורדים חדרי בטן, אבל המכות המה על הגוף ממעל, וכאמור הנה המכות אשר המה ממעל נוח לרפאות, לא כן מכות חדרי בטן, וכן קשה לרפאות דברי המתלונן."
          },
          {
            "hint": "",
            "question": "22. כסף סיגים מצופה על חרש, שפתיים דולקים ולב רע?",
            "answer": "כתב שם, כמו המצפה כלי חרס בכסף המעורב בסיגים, כאשר יראה הרואה כי סיגים המה, ייתן לב לבחון בפנימיות, וימצאם חרס, כן השפתיים הרודפות אחר אהבת הבריות ולבו יחשוב מרמה, היינו אחד בפה ואחד בלב, הנה כאשר ימצא בשפתיו מאומה רע, ידוע תדע שלבו מלא זדון, ואין תוכו כברו."
          },
          {
            "hint": "",
            "question": "23. בשפתו ינכר שונא, ובקרבו ישית מרמה?",
            "answer": "כתב רש\"י, בדיבורו מתנכר השונא שלא יכירו שהוא שונא, ואיתא בשבת דף כ\"ו, הייתה אישה ששנאה את כלתה ואמרה לה, לכי קשטי עצמך בשמן אפרסמון, הלכה ונתקשטה בו, אמרה לה לכי ותלי המנורה, הלכה ונתפסה בה אש המנורה ונשרפה, וזהו בשפתיו ינכר שונא, שעושה עצמו נכרי מן השנאה, ובקרבו ישים ארבו."
          },
          {
            "hint": "",
            "question": "24. כי יחנן קולו אל תאמן בו, כי שבע תועבות בלבו?",
            "answer": "אם ישא קולו בתחנונים אל תאמין בו, אחד שידעת שהוא שונא, כי בלבו תועבות רבות אף על פי שבפיו יאמר דברי חנופה וחלקות."
          },
          {
            "hint": "",
            "question": "25. תכסה שנאה במשאון, תגלה רעתו בקהל?",
            "answer": "כתב רש\"י, העושה מעשה שנאוי להקב\"ה במחשך ומכסהו, סוף הקב\"ה מגלה רעתו בקהל שיכירו בו שהוא רשע, והרלב\"ג כתב, הוא כיסה שנאתו כדי להביא רעה במקום חושך אשר לא יראה, והשם יביא לו רעה נגלית לכל במקום רואים."
          },
          {
            "hint": "",
            "question": "26. כורה שחת בה ייפול, וגולל אבן אליו תשוב?",
            "answer": "כתב במעם לועז, יש שני מיני התנכלות, האחד שכורה בור שחברו ייפול בה, והשנייה שאם חברו נפל בבור הוא גולל אבן על פי הבור שלא יוכל לצאת, אותה אבן תשוב אליו, שגם הוא יבוא לידי כך, וחז\"ל דרשו על אבימלך שהרג שבעים אחיו על אבן אחת, ובסוף נהרג בפלח רכב."
          },
          {
            "hint": "",
            "question": "27. לשון שקר ישנא דכיו, ופה חלק יעשה מדחה?",
            "answer": "כתב רש\"י, מי שמקבל לשון הרע שונא את הנדכאים תחתיו, שכן על לשון הרע שאול רדף לדוד והרג נוב, ופה של חלקלקות, עושה דחוי, שדוחה את מקבלו מעל הקב\"ה."
          }
        ]
      },
      "כז": {
        "": [
          {
            "hint": "",
            "question": "1. אל תתהלל ביום מחר, כי לא תדע מה ילד יום?",
            "answer": "כתב המאירי, אל תסבב בעצמך שבח לומר מחר אעשה כך וכך, שאין מחרתך בידך, כי לא תדע מה יקרה מן הסיבות המונעות והמעכבות, כעניין אומרם באבות פ\"ב, אל תאמר לכשאפנה אשנה שמא לא תיפנה, וכן איתא בשבת דף קנ\"ג, שוב יום אחד לפני מיתתך, אמרו לו וכי יודע אדם מתי ימות, וענו שכל שכן שישוב היום שמא ימות מחר."
          },
          {
            "hint": "",
            "question": "2. יהללך זר ולא פיך, נכרי ואל שפתיך?",
            "answer": "כתב המלבי\"ם, מה שהאדם מהלל את עצמו אינו הילול, וטוב שתעשה מעשים ראויים אל ההילול עד שזר יהללך, ומה שאתה בשפתיך לא תהלל, זה עצמו יהללך, כי זה מורה על הענווה והמעלה, והגר\"א כתב, הזהיר שאל יהלל אדם את עצמו, אלא ישפיל את עצמו, וזרים יהללוהו, וצריך להיות אהוב למעלה ונחמד למטה, וכל המשפיל עצמו הקב\"ה מגביהו."
          },
          {
            "hint": "",
            "question": "3. מה מנבא בזוהר על רב פפא?",
            "answer": "כתב במעם לועז בשם הזוהר, מעשה ששאלו לרב פפא מה שמך, ואמר רב פפא, אמרו לו, הרי כתוב יהללך זר ולא פיך, אמר, אם אין זר, פיך, וי\"א אם אין מי שיכירך, פתח פיך לדבר דברי תורה, ויכירוך, ובספר חסידים סימן שכ\"ח כתב, מי שבא לעיר ורוצה שיתמכו בו כראוי, אל יאמר להם אני תלמיד חכם פלוני, אלא ידבר עימהם בדברי תורה, והם עצמם יעמדו על טיבו."
          },
          {
            "hint": "",
            "question": "4. כובד אבן ונטל החול, וכעס אוויל כבד משניהם?",
            "answer": "כתב במצודת דוד, האבן יש לה כובד רב, וגם החול משא רב, אמנם כעס האוויל כבד לשאת ולסבול יותר משני אלו, כי מחסרון דעת ירבה לכעוס, ורש\"י כתב, שהאוויל מכעיס להקב\"ה וגורם להביא כעס לעולם."
          },
          {
            "hint": "",
            "question": "5. אכזריות חמה ושטף אף, ומי יעמוד לפני קנאה?",
            "answer": "כתב הרלב\"ג, הנה החמה תביא לאכזריות, כי בעל החמה לא ירחם על אשר יכעס עליו, והאף כמו שטף מים שישחית הכל, אך הקנאה היא יותר קשה, כי בעל הקנאה יצר לו בראותו טוב לזולתו, ויבחר הרע לו ולזולתו יותר מטוב לו ולזולתו, כמו שמסופר מהמקנא והחמדן שאמר להם המלך שהוא מוכן לעשות להם טוב כיד המלך, אמר לאחד מהם, אתן לך כל שתבקש ואתן לחברך כפליים, אמר המקנא אם אקבל טובה יקבל שכנגדי כפליים, לכן ביקש מהמלך שינקר עינו האחת, כדי שנקרו שתי עיניו של החמדן, והחמדן לא רצה לשאול כדי שיהיה לו כפל מהמקנא."
          },
          {
            "hint": "",
            "question": "6. כמה דינים עוברים על האדם בהיאספו מן העולם?",
            "answer": "כתב הגר\"א, שלושה דינים עוברים על האדם בעת היאספו מן העולם הזה, אחד במיתה, והשני בעת שמניחים אותו בקבר ואז הקצף גדול ודנים אותו ופוסקים דינו, ואחר כך בגיהנום מייסרים אותו הקנאים על אשר לא עשה כדבר המלך ודתו, וזהו אכזריות חמה במיתה, ואחר כך שוטף עליו האף בדיבור בשעת הדין, ואחר כל זה, מי יעמוד לפני קנאה- לפני בעלי הקנאה המקנאים קנאת ה' צבאות ומייסרים אותו בגיהנום."
          },
          {
            "hint": "",
            "question": "7. טובה תוכחת מגולה, מאהבה מסתרת?",
            "answer": "כתב המאירי, טובה תוכחה שמגלה לחברו בינו לבינו, יותר מאהבה מסותרת שהוא מסתירה ואינו מגלה אותה להוכיחו, והמלבי\"ם כתב אם אדם מוכיח את חברו על דרכו הרעה, וסיבת תוכחתו באה מאהבה מסותרת, כמו האב שמוכיח לבנו, שזה מרוב אהבתו, תוכחה זו הגם שהיא בגלוי, טובה היא מאוד."
          },
          {
            "hint": "",
            "question": "8. נאמנים פצעי אוהב, ונעתרות נשיקות שונא?",
            "answer": "כתב המאירי, נאמנים פצעי לשונו של האוהב בהוכיחו אותו, ובביישו על מעשיו הרעים, אבל נשיקות השונא, שמראה לו אהבה וחיבה להרעת מעשיו, הם נעתרות, ר\"ל כבדות ומטריחות, ובמצודת דוד כתב, האוהב הפוצע לאהובו למען יישר דרכו, נאמנים המה פצעיו, כי עשו שליחותם והועילו לזה, כי בעבורם ייטיב דרכו, אבל מן השונא אפילו הנשיקות המרובות, הם למשא ואין בהם תועלת, והמלבי\"ם כתב, השונא ירבה נשיקות, הוא לא ייסר ולא יוכיח כי כשרואה ממנו מעשים רעים ינשקנו למען יוסיף לעשותם."
          },
          {
            "hint": "",
            "question": "9. נפש שבעה תבוס נופת, ונפש רעבה כל מר מתוק?",
            "answer": "כתב שם,הערב והבלתי ערב אינו תלוי במהות המאכלים, רק בתכונת האיש, שמי שיש לו מעדנים יקוצו בעיניו מהרגילו בם, ומי שאין לו ימצא ערבות בכל דבר, ובזה תוכחה להמבקשים מעדנים, כי כל שישיגו אותם בשפע כן יחדל העונג מהם, ובהפך יתענגו מכל דבר אם היה נמנע מהם, והמאירי כתב, השמח בחלקו ומסתפק במה שחננו השם ואינו הומה להון אף במותר לו, אבל מבזה עסקי העולם, אף שאפשר לבוא לידו בהיתר ובעמל מועט, ונפש רעבה שהומה להון ואינו שמח בחלקו, כל מר מתוק, ערב לו כל ריווח שבעולם, הן בהיתר והן באיסור."
          },
          {
            "hint": "",
            "question": "10. כציפור נודדת מן קינה, כן איש נודד ממקומו?",
            "answer": "טוב לו לאדם לגור בארצו בין עמו ומשפחתו, מהיות נודד לארצות רחוקות שאין מכירים אותו, כי טוב לו פת חרבה בארצו מהון עתק בארץ אחרת, ואפילו אם נודד אדם ממקומו, טוב לו לחזור מיד לאשתו וילדיו כמו הציפור, והמאירי כתב, שלא יתרומם האדם יותר ממדרגתו שייתכן שירצה לחזור למדרגתו ולא יוכל, ואפילו מדרגתו הראשונה לפעמים לא יניחו לו."
          },
          {
            "hint": "",
            "question": "11. שמן וקטורת ישמח לב, ומתק רעהו מעצת נפש?",
            "answer": "כתב הגר\"א, שמן למאור, וקטורת הוא לריח, הן משמחין לבו של אדם, והמתיקות של רעהו, שנותן לו עצה טובה ומתוק לנפשו, והיינו שלושה שמשיבין דעתו של אדם הקול, מראה, וריח, ועיקר מתיקות קול חברו הוא בעצתו, שמייעץ עצה טובה לנפשו."
          },
          {
            "hint": "",
            "question": "12. רעך ורעה אביך אל תעזוב ובית אחיך אל תבוא ביום אידך, טוב שכן קרוב מאח רחוק?",
            "answer": "בא להזהירנו ג' עניינים, האחד, אל תעזוב רעך, שעזיבת החברים באה על ידי שלושה דברים, או מפני שהיה מיטיב לך והפסיק, או לפי שאתה מתרעם עליו על לא דבר, או לפי שחטא לך, והחבר הטוב אינו נוטש חברו בשל אחת מן הסיבות האלה, וכן אם היה רע של אביך אל תעזבו, ובית אחיך אל תבוא ביום אידך, שלא יעציבו, שרוב בני האדם שונאים את קשה היום על רוע מזלו, והעניין הג', טוב שכן קרוב מאח רחוק, ומלמדנו לקנות חברים שלפעמים טובים יותר מאח- מעם לועז."
          },
          {
            "hint": "",
            "question": "13. חכם בני ושמח לבי, ואשיבה חרפי דבר?",
            "answer": "כתב הרלב\"ג, אתה בני התחכם, ובזה תשמח לבי ותיישרני, שאוכל להשיב דבר למחרף אותי, על החרפות שיחרפני, אך אם תוכל תסבב שלא אוכל להשיב חרפי דבר, מיראתי שיספר מומיך, ובמצודת דוד כתב, אם תהיה סכל, בעל כורחי אשים יד לפה, כי אפחד שלא יגלה מומך."
          },
          {
            "hint": "",
            "question": "14. ערום ראה רעה נסתר, פתאים עברו ונענשו?",
            "answer": "כתב במצודת דוד, כשראה הערום הרעה המעותדת לבוא נסתר ממנה, ר\"ל שמר עצמו מן הרעה טרם בואה, אבל הפתאים עברו דרך הרעה ולא נשמרו, והשיגה אותם הרעה, ובא להם העונש וההפסד, והגר\"א כתב, הערום שמבין הסוף, הוא רואה ומבין אפילו רעה נסתרת, ומסתיר עצמו ממנה מחמת זה, ופתאים שאינם מבינים הסוף, נפלו בצרה."
          },
          {
            "hint": "",
            "question": "15. קח בגדו כי ערב זר, ובעד נכריה חבלהו?",
            "answer": "כתב רש\"י, אדם שנעשה ערב גורם שאומר הדיין למלווה קח בגדו, והגר\"א כתב, כי אצל הלווה אינן רשאים לקח בגדו בחוץ וכ\"ש לבוא לביתו לחבלהו, מה שאין כן להערב מותר כל זה."
          },
          {
            "hint": "",
            "question": "16. מברך רעהו בקול גדול בבוקר השכם, קללה תחשב לו?",
            "answer": "כתב במצודת דוד, המשבח את רעהו בקול גדול ובפרסום רב בכל בוקר בהשכמה, ר\"ל בתמידות וזריזות, הנה לקללה תיחשב לו, כי כאשר ישבחוהו בנדיבות לב, רבים יחלו פניו ומחסרים עשרו, והמאירי כתב, בא להזהיר החונף על שמחניף את חברו ומברכו ומשכים לפתחו בהתמדה ודרך חנופה, קללה תיחשב לו."
          },
          {
            "hint": "",
            "question": "17. דלף טורד ביום סגריר, ואשת מדינים נשתוה?",
            "answer": "גשם הנוטף מן הגג לתוך הבית וטורד את בני הבית, ביום סגריר שהכל נסגרים בבתיהם מפני הגשם, אבל כשאין מטר וטפטוף אין טרדה, אבל אשת מדינים נשתווה בכל העתים להטריד את בעלה, ואין לו מנוחה לא ביום ולא בלילה."
          },
          {
            "hint": "",
            "question": "18. צופניה צפן רוח, ושמן ימינו יקרא?",
            "answer": "מי שנפל ברשת אישה רעה ורוצה להסתיר מעשיה, דומה למי שמנסה לכסות הרוח, שזה בלתי אפשרי לכלוא הרוח, וכמו מי שיד ימינו משוחה בשמן הנותן ריח ורוצה להעלים זאת, לא יוכל, כי הריח יגיע לכל, כן אי אפשר להעלים מריבת אישה."
          },
          {
            "hint": "",
            "question": "19. ברזל בברזל יחד, ואיש יחד פני רעהו?",
            "answer": "כתב המאירי, כמו שפגישת ברזל בברזל בהשחיז האחד על חברו, יתחדד כל אחד בחברו, כן כל שיתווכחו שנים זה עם זה, ויתיישבו על הדבר יחודד שכל האחד בשכל חברו."
          },
          {
            "hint": "",
            "question": "20. נוצר תאנה יאכל פריה, ושומר אדוניו יכובד?",
            "answer": "כתב המלבי\"ם, מי שרוצה לאכול פרי התאנה צריך לנצרה, שהנצירה הוא יותר משמירה, כי פירות התאנה מתבכרים אחד אחד, וצריך ללקטם בכל בוקר טרם יזרח השמש שאם לא כן יתלעו הפירות שבכרו, לכן שומר אדוניו צריך להימצא אצלו בכל בוקר, וללקט פרי חכמתו, כמו שכתוב ביהושע לא ימוש מתוך האוהל, ועל ידי כך יכובד ויאכל פרי מעלליו."
          },
          {
            "hint": "",
            "question": "21. כמים הפנים לפנים, כן לב האדם לאדם?",
            "answer": "כתב רש\"י, כמים הללו, הפנים שאתה מראה לתוכן הן מראות לך, כן לב חברו לפי מה שאדם ידוע שחברו אוהבו כן הוא מראה לו פנים, והמאירי כתב, יש להיזהר שלא לבטוח רק באוהב שניסה עניינו ובחן עניין אהבתו, כי רוב בני אדם בוגדים באהבתם, נראים כאוהבים, ואולי הם בהפך, וי\"מ שאם אדם רואה פגם בחברו, משמע שיש בו אותו פגם כמו שאמרו חז\"ל קידושין דף ע\"ו, הפוסל במומו פוסל, וזהו המשל כשאדם מסתכל במים ורואה שם פגם בפרצופו, סימן שבפרצופו יש אותו הפגם."
          },
          {
            "hint": "",
            "question": "22. שאול ואבדון לא תשבענה, ועיני האדם לא תשבענה?",
            "answer": "הקבר והגיהנום אינם שבעים מלקבל אנשים, כן עיני האדם לא תשבענה מן העושר ומן יצר הרע למלא תאוותיו, ומעשה באלכסנדר מוקדון שהגיע למקום שבו פתח גן עדן, הרים קולו ואמר פתחו לי השער, אמרו לו, זה השער לה' צדיקים יבואו בו, אמר, גם אני מלך, תנו לי איזה דבר, נתנו לו גולגולת אחת עם עין, בא ושקל כל הכסף והזהב עם העין, ולא היו יכולים להכריע העין, אמר לחכמים מה העניין, אמרו לו זו עינו של אדם שאינה שבעה, אמר להם מהיכן ידוע שהדבר כן, אמרו לו , קח מעט עפר וכסה העין, וכן עשה ומיד הכריע הכסף והזהב."
          },
          {
            "hint": "",
            "question": "23. מצרף לכסף וכור לזהב, ואיש לפי מהללו?",
            "answer": "כתב המאירי, מצרף הוא כלי שצורפים בו את הכסף לידע אם הוא בלי סיג, וכור הוא שבוחנים בו את הזהב אם הוא מזוקק, והכוונה שיש לכסף ולזהב דרך לבחון תכלית עניינם וטובם ובזה ישובח כל אחד במה שיש בו מן השבח, כן יבחן האדם לפי מהללו, לפי מה שהבריות מחזיקים אותו, אם לשבח אם לפגם, שאם הכל נסמכים על מעלתו אל תבדוק אחריו, וההפך להפך, ורס\"ג כתב, שהחכם צריך לפרסם את עצמו לפי מה שהוא שידעו מעניינו, כמו הכסף והזהב, ור' יונה כתב, כמו שהמצרף והכור נותנים לאדם היכר בכסף ובזהב, כך אם תרצה לבחון בני אדם, התבונן בדבריו וראה המידות שהוא משבח אותם או האנשים שהוא משבח, ותדע שהוא אוהב מה שהוא משבח, שהטבע מתקרב אל הדברים שהם אהובים אצלו, ויש בזה הערה לחכם שלא יהלל לבעל המידות המגונות לא בפני אחרים ולא בפני עצמו, ולא עוד אלא שמצווה לגנותו ולפרסמו, כדי להרחיק בני אדם ממנו."
          },
          {
            "hint": "",
            "question": "24. אם תכתוש את האוויל במכתש בתוך הריפות בעלי, לא תסור מעליו איוולתו?",
            "answer": "כתב המלבי\"ם, האוויל לא יצורף ולא יוסרו הסיגים ממנו אף בייסורים היותר גדולים, והנה האוויל המסתפק בחוקי החכמה ובלתי מאמין בהם, לכן לא יועילו לו כל הייסורים, מה שאין כן הכסיל שלא מסתפק בחוקי החכמה רק תאוותו מעוורת עיניו, וכן הפתי שאינו מסתפק בעצמו, רק שנפתה לעצת אחרים, יועילו להם הייסורים, לא כן האוויל שתולה הכל במקרה, ושורש האיוולת בשכל, לא ככסיל ששורשו בכוח תאוותו."
          },
          {
            "hint": "",
            "question": "25. ידוע תדע פני צאנך, שית לבך לעדרים?",
            "answer": "כתב שם, למד שלא תעזוב עסקיך ביד אחרים, רק תשגיח בעצמך, והשתדל שיפרו וירבו עד שיהיו עדרים עדרים, והמאירי כתב, כמו שצריך השתדלות בקניינם, כן צריך השתדלות בקיומם והעמדתם."
          },
          {
            "hint": "",
            "question": "26. כי לא לעולם חוסן, ואם נזר לדור ודור?",
            "answer": "רש\"י כתב, שאם אתה עשיר בכסף וזהב שמא לא יתקיים לעולם, לכך אל תבזה דברים קטנים שלך, והמאירי כתב, כוח הממון הנקנה אינו עומד בעצמו לעולם, אבל צריך השתדלות תמידי, כאילו תרצה לקנותו מחדש, וצריך שתתעמל בהעמדת הקניין."
          },
          {
            "hint": "",
            "question": "27. גלה חציר ונראה דשא, ונאספו עשבות הרים?",
            "answer": "כתב רש\"י, כשנגלה החציר בימי ניסן ויראה הדשא ונאספו עשבים לצמוח, אז ייטב לך שיהיו גזותיהם של כבשים ללבושיך, והמאירי כתב, צריך להשתדל ולהתעמל בדרכי מחייתם, וברוב ההשתדלות תפק רצונך בהם, והוא שמהם תוציא לבושך."
          },
          {
            "hint": "",
            "question": "28. כבשים ללבושך, ומחיר שדה עתודים?",
            "answer": "מגיזתם יהיה לך צמר ללבושך, והעתודים הם התיישים שיהיו לך ישמשו מחיר לקנות שדות לצורך תבואה, וי\"מ שהעתודים יהיו בערך כמו תבואת השדה הנקצרת בכל שנה והארץ לעולם עומדת, כך גיזת העתודים תתמיד, והעתודים קיימים ומעברים נקבותיהם ומולידים ולדות הרבה, ואף הם קיימים לבעליהם."
          },
          {
            "hint": "",
            "question": "29. ודי חלב עזים ללחמך ללחם ביתך, וחיים לנערותיך?",
            "answer": "פרנסתך ללחמך וללחם ביתך תסתפק בחלב העיזים, ובזה ימצא חיים לקבץ מוהר ומתן לנערותיו, כי חלב העיזים הוא המשובח והיותר בריא שבכולם."
          }
        ]
      },
      "כח": {
        "": [
          {
            "hint": "",
            "question": "1. נסו ואין רודף רשע, וצדיקים ככפיר יבטח?",
            "answer": "כתב רש\"י, נסו הרשעים כשיבוא אידם וייפלו בדבר קל מאין רודף, וצדיקים אמיץ לבם בהקב\"ה ככפיר אשר יבטח בגבורתו, והגר\"א כתב, ושמעתי מאחד העומדים לפני אדוני מורי ורבי הגאון, מקשים בזוהר, והלא הצדיקים אינם מובטחים בצדקתם, ומשני, שהצדיקים מובטחים בזכות אבותיו שהיו צדיקים, כמו כפיר האריות, שהרבה חיות חזקות ממנו אך ביטחונו הוא שהוא מן האריות, כן הצדיק בטוח על אבותיו שהיו צדיקים."
          },
          {
            "hint": "",
            "question": "2. בפשע ארץ רבים שריה, ובאדם מבין יודע כן יאריך?",
            "answer": "כתב רש\"י, פורענות היא לארץ בהיות שריה רבים וזו סיבה להרס הארץ, שכל אחד דורש טוב לעצמו, ומיירי שאנשי הארץ פושעים וחסרי דעת, ואם יש רק ראש אחד המבין יאריך שלוותם והצלחתם וירפא שברם, והמאירי כתב, מיירי באדם המבין והיודע להמשיך הלבבות אליו להדריכם להיות נשמעים לו, ובמצודת דוד כתב, בעבור אדם המבין יאריך המקום קיום הארץ אפילו שרבים שריה כי לא ירעו ולא ישחיתו."
          },
          {
            "hint": "",
            "question": "3. גבר רש ועושק דלים, מטר סוחף ואין לחם?",
            "answer": "כתב רש\"י, דיין עם הארץ, ועושק דלים בדין על שאינו מתון בדין, הרי הוא כמטר הסוחף את השדה ואינו עושה פירות, והמאירי כתב, רש הוא הנבהל להון, הפך המסתפק שהוא נקרא עשיר, והוא מחריב את הארץ כמטר סוחף."
          },
          {
            "hint": "",
            "question": "4. עוזבי תורה יהללו רשע, ושומרי תורה יתגרו בם?",
            "answer": "כתב במצודת דוד, אלו שאחזו בתורה ועזבוה יהללו עוד את הרשע, אם כן הם גרועים ממנו, כי הרשע בעצמו יודע שלא טובים מעשיו אבל יעשם לתיאבון, אבל הם מהללים מעשיו, ואמרו חז\"ל שונה ופירש יותר מכולם, ושומרי תורה יעשו מריבה עם הרשעים אף אם רבים המה לא יחניפו אותם, וי\"מ שיתגרו עם המהללים רשע."
          },
          {
            "hint": "",
            "question": "5. אנשי רע לא יבינו משפט, ומבקשי ה' יבינו כל?",
            "answer": "אנשי רע אפילו בבוא עליהם משפט פורענויות לא יבינו שבגמול באה, כי חושבים שהכל מקרה, ומבקשי ה' יבינו שהכל בא מן השמים בחשבון ולא תולים שום דבר במקרה."
          },
          {
            "hint": "",
            "question": "6. טוב רש הולך בתומו, מעיקש דרכים והוא עשיר?",
            "answer": "כתב רש\"י, אף עני שבתורה שהולך בתומו- במעשים טובים, ובמצודת דוד כתב, טוב מי שאינו מרמה בפיו לאסוף הון והרי הוא בעניו, ממי שמעקש דרכיו לרמות את הבריות להרבות הון והרי הוא עשיר."
          },
          {
            "hint": "",
            "question": "7. נוצר תורה בן מבין, ורועה זוללים יכלים אביו?",
            "answer": "כתב המלבי\"ם, הבן המבין אינו הולך אחר הזוללות והתאווה, כי נוצר תורה שחוסמת תאוותיו, אבל הסורר מדרכי התורה מתחבר עם הזוללים, והוא יכלים אביו שהולידו, כי טוב שלא בא לעולם."
          },
          {
            "hint": "",
            "question": "8. מרבה הונו בנשך ובתרבית, לחונן דלים יקבצנו?",
            "answer": "כתב הרלב\"ג, מי שירבה הונו בריבית שהוא עושק מצד התורה שאסרה זאת, הנה השי\"ת ישיב גמולו להשיב ההון אשר עשק מן הדלים, ויסובב שיגיע ההון הזה לאיש שהוא חונן דלים, והוא יחון העניים כמנהגו."
          },
          {
            "hint": "",
            "question": "9. מסיר אוזנו משמוע תורה, גם תפילתו תועבה?",
            "answer": "כתב שם, מי שמסיר אוזנו משמוע תורה, לא די שפעולותיו תהיינה מתועבות מזה הצד כי סרה ממנו ההישרה לתיקון הפעולה, אך גם תפילתו מתועבת, כי מפני סורו מלמידת התורה והתנהג בדרכיה, לא ייתכן שתהיה כוונתו בה ראויה."
          },
          {
            "hint": "",
            "question": "10. משגה ישרים בדרך רע בשחותו הוא ייפול, ותמימים ינחלו טוב?",
            "answer": "כתב הגר\"א, הישרים הם ההולכים בעין שכלם ולכן יכולים להשגותם ולהטעותם, והמשגה אותם ייפול באותו בור, אבל התמימים הם ההולכים בתמימותם ועושים באמונה מה שכתוב בתורה, ולא ישמעו אל בינתם, לכן לא יטעם ולא יוכל להשגותם, וינחלו טוב, וכתב המלבי\"ם, כי ישב ולא עבר עבירה נותנים לו שכר."
          },
          {
            "hint": "",
            "question": "11. חכם בעיניו איש עשיר, ודל מבין יחקרנו?",
            "answer": "כתב המלבי\"ם, כבר התבאר כי החכם בעיניו הוא גרוע מן הכסיל, שהכסיל סר מדרכי החכמה מפני תאוותו והוא יודע בעצמו שדרכיו נלוזים מן החכמה, אבל החכם בעיניו חושב כי דרכיו הרעים הם דרכי החכמה, ויצחק על חוקי החכמה וענייניה, וזה יהיה מכמה פנים, ואחד מהם יהיה על ידי רוב העושר, שבראותו כי דרכיו מצליחים ואין ה' מענישו על מעשיו הרעים, חושב שמעשיו רצויים ושהם בדרכי החכמה, אולם הדל אף על פי שיצליח מבין שאין זו הצלחה אמיתית, כי העושר ותענוגי העולם הזה הם רק הצלחות לגוף הבהמי."
          },
          {
            "hint": "",
            "question": "12. בעלוץ צדיקים רבה תפארת ובקום רשעים יחופש אדם?",
            "answer": "כתב הגר\"א, כשהצדיקים שמחים ושמחה במעונם ושלווה בארמנותיהם, הם מנהיגים את העיר, אז רבה תפארת בעיר, שמתנהגים בצדק וביושר וכל מידות טובות בעיר, ובמשול הרשעים, הרבה נעשים כמותם, והמעט צדיקים הם טמונים וצריך לחפשם, וזהו יחופש מי שהוא אדם."
          },
          {
            "hint": "",
            "question": "13. מכסה פשעיו לא יצליח, ומודה ועוזב ירוחם?",
            "answer": "כתב המלבי\"ם, מי שעוסק לכסות פשעיו, לא יצליח בכיסוי הזה, כי תיגלה רעתו בקהל ואז לא ירחמו עליו, אחר שראו שאינו מתחרט על רעתו אלא עוסק בהעלמתה מבני אדם, הגם שידועים הם לפני ה', אבל מי שמודה ומתחרט על פשעיו, ומקבל עליו לעזוב דרכו הרעה, הוא ירוחם."
          },
          {
            "hint": "",
            "question": "14. אשרי אדם מפחד תמיד, ומקשה לבו יפול ברעה?",
            "answer": "כתב ר' יונה, אף על פי שהוא מודה ועוזב, יש עליו לפחד תמיד אולי לא השלים חוק התשובה, כי היא צריכה מדרגות רבות, וגם יפחד אולי יתחדש עליו יצרו, ויישמר ממנו בכל עת, ויוסיף יראת השם בנפשו תמיד, ויתפלל תמיד אל ה' לעזרו אל התשובה ולהצילו מיצרו, ומקשה לבו, האומר השלמתי תשובתי, ואינו משתדל להשיג מדרגות התשובה ולהוסיף בנפשו יראה, ייענש על זה, כי הוא רם לבב, ואיננו מכיר מגרעת נפשו."
          },
          {
            "hint": "",
            "question": "15. ארי נוהם ודב שוקק, מושל רשע על עם דל?",
            "answer": "כתב המלבי\"ם, הארי שואג בשיש לו טרף, והארי נוהם בשאין לו טרף ונוהם מחמת צער, ואז הוא מסוכן מאוד כי יטרוף כל אשר ימצא להשביר רעבונו, וכן הדוב השוקק הוא אם צמא לדם, כן דומה המושל הרשע על עם דל, כי אם מושל על עשירים שיש לו מה לגזול מהם, דומה כארי שואג על טרפו שאינו מסוכן כל כך, אבל על עם דל הוא נוהם תמיד לבשר ושוקק לדם, ומשחית את כל הפוגע בו."
          },
          {
            "hint": "",
            "question": "16. נגיד חסר תבונות ורוב מעשקות, שנא בצע יאריך ימים?",
            "answer": "כתב שם, הנה הנגיד הרשע אם אינו רב מעשקות, ימצאון תחת ממשלתו אנשים שמרוויחים ממון ומתקיימים, וכן אם הוא רב מעשקות אם יש לו תבונה, יניח גם כן את הסוחרים, וייקח מהם מס ומתנות והם ירבו עשר למענו, אבל אם הוא גם חסר תבונות, אז תיכף כשרואה איש שמצליח בממונו, הורג אותו כדי לקחת ממונו, כי אינו חושב שטוב שיהיו עשירים וסוחרים בממשלתו כי אין תבונה בו לדאוג על הימים הבאים, ורק מי שהוא שונא בצע יאריך ימים, היינו מי שאינו מרוויח ונראה בעיניו שאינו מסוכן, אבל המצליחים לא יאריכו ימים."
          },
          {
            "hint": "",
            "question": "17. אדם עשוק בדם נפש, עד בור ינוס אל יתמכו בו?",
            "answer": "כתב שם, האדם העשוק מאת הנגיד הסכל הלז, הוא עשוק בדם נפש, שאינו עושק ממון לבד, כי גם שופך דם נפשו, וגם אם ירצה לנוס מחמת המושל הרשע עד בור ינוס ואין תומך בו, כי הכל יראים מלתמוך בידו כי התחייב מיתה להנגיד מפני עשרו."
          },
          {
            "hint": "",
            "question": "18. הולך תמים יושע ונעקש דרכים יפול באחת?",
            "answer": "כתב שם, בכל דבר יש שני דרכים, דרך הימין ודרך השמאל, למשל בדרכי המידות, דרך הגאווה והענווה, הנדיבות והכילות, והגבורה והמורך, וצריך להתנהג בכל דרך על פי החכמה, למשל להיות עיניו כנגד הצדיקים ולהתגאות נגד הרשעים, וכן כולם, וצריך ללכת בכל דרך בתמימות ואז יושע, אבל הנעקש דרכים, שבכל דרך הוא נעקש, למשל עניו נגד הרשעים ומתגאה נגד הצדיקים, נדיב לדבר עבירה וכילי לדבר מצווה, אז ייפול באחת, היינו בכל אחת משתי הדרכים, ייפול במוקש."
          },
          {
            "hint": "",
            "question": "19. עובד אדמתו ישבע לחם, ומרדף ריקים ישבע ריש?",
            "answer": "מי שעובד את האדמה כדת וכשורה, תתן האדמה את תנובתה ויהיה לו לחם לאכול, וגם כדי שביעה, וההולך אחר הבטלה יגיע לידי עוני ולא יהיה לו תיאבון לאכול."
          },
          {
            "hint": "",
            "question": "20. איש אמונות רב ברכות, ואץ להעשיר לא ינקה?",
            "answer": "כתב רש\"י, הנותן מעשרותיו באמונה שאין עד בדבר, רק הקב\"ה רואה ומרבה לו ברכה, ואף להעשיר שדוחק את השעה להתעשר משל עניים, לא ינקה מעונש."
          },
          {
            "hint": "",
            "question": "21. הכר פנים לא טוב, ועל פת לחם יפשע גבר?",
            "answer": "כתב המלבי\"ם, הגם שאתה מכיר אדם אחד שהוא איש נאמן, לא תוכל לסמוך תמיד על הכרת פנים, כי לפעמים בעת הדוחק שחסר לו לחם, גם המתגבר על יצרו לפעמים יפשע בעבור פת לחם מתוך העוני."
          },
          {
            "hint": "",
            "question": "22. נבהל להון איש רע עין, ולא ידע כי חסר יבואנו?",
            "answer": "כתב המאירי, החומד ממון עד שלא יחוש לשקר ומרמה וגניבה ואונאה ודומיהם, לא ישבע כסף, ובסוף יבואנו החסרון ולא ירגיש, ובמצודת דוד כתב, הוא רע עין, כי ירע עינו לתת צדקה, ולא ייתן לב לדעת שבעבור מניעת הצדקה יבוא החסרון בעושרו."
          },
          {
            "hint": "",
            "question": "23. מוכיח אדם אחרי חן ימצא, ממחליק לשון?",
            "answer": "כתב רש\"י, המוכיח אדם על עבירות שבידו ומפרישו מהם ,לאחר זמן חן ימצא בעיניו יותר ממחליק לשון, והמלבי\"ם כתב, הגם שדרך העולם שימצא חן בעיניהם מי שאינו מוכיח להם חטאתם, וכ\"ש אם יחליקו לשונם לפאר מעשיהם ולהחניף, אבל זה רק בתחילה, אבל אחר כך אם יבוא העונש על המעשים הרעים, אז ישימו על לבם כי המוכיח הוכיחם לטוב להם, והמחליקו לשון עשה להם רעה."
          },
          {
            "hint": "",
            "question": "24. גוזל אביו ואמו ואמר אין פשע, חבר הוא לאיש משחית?",
            "answer": "כתב המאירי, שלא ירגיל אדם עצמו לגזול או לעשות אחד ממיני האונאות, אפילו לאביו ולאמו, ולא יורה לעצמו היתר באשר שהוא ראוי ליורשם, והעושה כן חבר הוא לאיש משחית, כי תכף שהרגיל עצמו בכך, ירגיל עצמו לעשות אף לאחרים."
          },
          {
            "hint": "",
            "question": "25. מה המעשה בשני שותפים?",
            "answer": "כתב במעם לועז, מעשה בשני שותפים שהשתתפו בעסק והניחו בקופה י\"ב אריות, שזה מין מטבע, וקנו סחורה והרוויחו ג' אריות, וכשבאו לחלוק לא מצאו בקופה רק י' אריות, והתחילו מריבים זה עם זה, וכל אחד האשים את חברו שגנב את הקופה, וכל אחד קפץ ונשבע שלא גזל, ובאו לפני הדיין, ולא ידע מה ידון בדבר, שראה שניכרים דברי אמת, עד שגילה אחד מהם שעשו עוול במידה ובמשקל ולכן חסר להם ה' אריות, ג' שהרוויחו וב' שנתנו בקופה, אמר להם הדיין עכשיו מובן הדבר, ששיתפתם את איש המשחית הוא השטן בעסקכם, נטל חמש והניח לכם י' כדין."
          },
          {
            "hint": "",
            "question": "26. רחב נפש יגרה מדון, ובוטח על ה' ידושן?",
            "answer": "כתב המלבי\"ם, מי שנפש תאוותו רחבה מאוד, ואינו מוצא קץ לתאוותו, הוא יגרה מדנים וטענות על הנהגת ה', כי אינו מוצא תאוותו וחושב שכל העולם נברא לרעתו ומתרעם תמיד על מידות ה', אבל הבוטח על ה' ואינו מתאווה, ומסתפק במה שיש לו, ובוטח שה' יזמין את המוכרח לפרנסתו, הוא ידושן כי ימצא צרכיו."
          },
          {
            "hint": "",
            "question": "27. בוטח בלבו הוא כסיל, והולך בחכמה הוא ימלט?",
            "answer": "כתב המאירי, אדם צריך להתייעץ ולהתיישב לפני שיעשה מעשה, אם בעצמו אם בזולתו, אבל מי שבוטח במחשבתו לעשות הדבר פתאום תיכף כשעלתה המחשבה בלבו הוא כסיל, אבל המתנהג בחכמה ומאריך להתיישב בה הוא ימלט מכל רע."
          },
          {
            "hint": "",
            "question": "28. נותן לרש אין מחסור, ומעלים עיניו רב מארות?",
            "answer": "כתב המלבי\"ם, מי שנותן צדקה לרש אין לו מחסור, כי בגללה הדבר הזה יברכו ה', ולא יחסר הונו, והמעלים עינו מן הצדקה, לא לבד שלא יתברך, עוד ישולח בו מארות."
          },
          {
            "hint": "",
            "question": "29. בקום רשעים יסתר אדם, ובאבדם ירבו צדיקים?",
            "answer": "כתב שם, עת יקומו רשעים למשול, אז מי שהוא אדם יסתר, כי אז יכפרו בהשגחה ויעזבו את דרך ה', וידמו כבהמות, ואדם הצדיק יצטרך להסתיר את עצמו מפני המלעיגים והרודפים, אבל באבדם אחר כך, יכירו הכל בהשגחת ה' ועונשו ועל ידי כן ירבו צדיקים."
          }
        ]
      },
      "כט": {
        "": [
          {
            "hint": "",
            "question": "1. איש תוכחות מקשה עורף, פתע ישבר ואין מרפא?",
            "answer": "כתב המלבי\"ם, האדם ישוב מחטא או על ידי תוכחה או על ידי ייסורים, אבל המקשה עורף, שלא די שאינו מקבל תוכחה ומתווכח וסותר ראיות המוכיח, אלא אף שהייסורים באו עליו אינו שב מרשעו, אז פתע יישבר ואין מרפא, ואם לא יקשה עורפו יהיה לו אז רפואת הנפש, כמו שהגוף מתרפא על ידי תרופות מרות, כן הנפש תתרפא על ידי ייסורים, אבל אם הוא מקשה עורף אין מרפא."
          },
          {
            "hint": "",
            "question": "2. ברבות צדיקים ישמח העם, ובמשול רשע יאנח עם?",
            "answer": "כתב שם, ברבות צדיקים ישמח העם כי יתנהגו בצדק ובמשפט, ויוקל עולם ויהיה שלווה בארמונתם וברכת ה' עליהם, ובמשול רשע יאנח עם, כי יכביד עולם ואין משפט וצדק במדינה ומארת ה' בביתם."
          },
          {
            "hint": "",
            "question": "3. איש אהב חכמה ישמח אביו, ורועה זונות יאבד הון?",
            "answer": "כתב שם, מידת האהבה הנטועה בנפש, אם ישתמש בה כראוי תהיה לאהבת החכמה והטוב והצדק, וישמח אביו, וכתב הרלב\"ג, ומי שנמשך אל התאוות ורועה זונות הוא יאבד הון אביו, ויאבד כל שלמות אנושי, ויצער את אביו."
          },
          {
            "hint": "",
            "question": "4. מלך במשפט יעמיד ארץ, ואיש תרומות יהרסנה?",
            "answer": "כתב רש\"י, אם שופט אמת הוא יעמיד ארץ, ואיש תרומות- איש גאות שאינו חש להיות מתון בדין, יהרסנה, ורבותינו אמרו, אם הדיין דומה למלך שאינו צריך לקנות אוהבים וליקח שוחד, הוא יעמיד ארץ, ואם דומה לכהן השואל תרומות על הגרנות יהרסנה, וכתב המלבי\"ם, אם הכהנים אינם עוסקים לישר העם, רק לקבל תרומה ולהתעשר, יהרסו את אשר יבנה ויכונן המלך בין אדם לחברו, כי על הכהנים לחזק את עבודת ה' והאמונה, ובאין עבודת ה' והאמונה גם המשפט במדינה לא יכון."
          },
          {
            "hint": "",
            "question": "5. גבר מחליק על רעהו, רשת פורש על פעמיו?",
            "answer": "כתב המלבי\"ם, מי שמחניף לרעהו ואינו מגלה לו רוע פעולותיו, גורם לו שייפול ברשת העוון, כי רוצה שיוסיף עולה עד שיילכד ברשת."
          },
          {
            "hint": "",
            "question": "6. בפשע איש רע מוקש, וצדיק ירון ושמח?",
            "answer": "כתב שם, הפשע עצמו הוא המוקש שבו יילכד האיש הרע, ואז צדיק ירון ושמח, כי אז נראה משפטי ה', והרלב\"ג כתב, שהצדיק ימלט מן הרע ההוא, וירון על המלטו ועל אובדן הרשע, כאומרו באבוד רשעים רינה."
          },
          {
            "hint": "",
            "question": "7. יודע צדיק דין דלים, רשע לא יבין דעת?",
            "answer": "כתב המאירי, הצדיק משגיח ונותן לבו לצרות הדל ולרחם עליו, והרשע לא יבין דעת, ולא ישגיח בזה כלל."
          },
          {
            "hint": "",
            "question": "8. אנשי לצון יפיחו קריה, וחכמים ישיבו אף?",
            "answer": "אנשי לצון על ידי ליצנותם ילהיבו העיר בלהבת אש המחלוקת על ידי לשון הרע וכזבים כי דרכם לחרחר ריב, אבל החכמים שדרכם לתווך השלום, וישיבו האף מאיש לאחיו, וי\"מ שאנשי הלצון מעוררים חרון אף ה', והחכמים המעוררים את העם בתשובה אל ה', ישיבו את החרון אף."
          },
          {
            "hint": "",
            "question": "9. איש חכם נשפט את איש אוויל, ורגז ושחק ואין נחת?",
            "answer": "כתב המאירי, יש להתרחק מוויכוח עם האוויל, שלעולם לא יסכים לדעתך אפילו אם האמת כמוך, ובין אם תדבר עמו בפנים זועמות ובין בפנים שוחקות, יעמוד על דעתו, ואין נחת, לא תרווה ממנו נחת."
          },
          {
            "hint": "",
            "question": "10. אנשי דמים ישנאו תם, וישרים יבקשו נפשו?",
            "answer": "כתב המלבי\"ם, לשון ביקש נפשו בכל התנ\"ך הוא שמבקש להרגו, ולא נמצא בשום מקום על האהבה רק פה, לכן טוב יותר לפרש, והישרים ישנאו את אנשי הדמים המבקשים את נפש התם לקחת."
          },
          {
            "hint": "",
            "question": "11. כל רוחו יוציא כסיל, וחכם באחור ישבחנה?",
            "answer": "כתב שם, הרוח הוא הכוח המעלה הציורים על הלב, ורוח ציורי האדם הם רעים כמו ציורי הגאווה והקנאה והנקמה וכדומה, וכשהרוח מתרחב ומעלה הציורים האלה, והכסיל הנלוז מן החכמה מפני תאוותו, והוא יוציא כל רוח לחוץ, לא ישים מעצור לרוחו, רק יעלה ציוריו על הלב ועל פני הנפש, ויתנהג בתאווה ובגאווה וכל מידות רעות, אבל החכם הנוהג לפי חוקי החכמה, הוא מושל על רוחו ולא יניחהו להתרומם מעומק הנפש ולעלות על פני הלב, רק ישבחנה, היינו ישפיל את הרוח אל אחורי הנפש, שעל ידי חוקי החכמה ילמד לדכא ציורים הרעים בל יעלו אל הלב."
          },
          {
            "hint": "",
            "question": "12. מושל מקשיב על דבר שקר, כל משרתיו רשעים?",
            "answer": "כתב שם, אם המושל מקשיב לדברי שקרים אז המשרתים ישתדלו לדבר לפניו שקרים ולשון הרע ולהשחית רבים, וכולם רשעים, והנמשל, אם הלב המושל באדם מקשיב לדברי שקר, אז יתרוממו משרתיו הרשעים שהם הציורים הרעים ויביאו לפניו ציורי תאווה ושנאה ורוח רעה."
          },
          {
            "hint": "",
            "question": "13. רש ואיש תככים נפגשו, מאיר עיני שניהם ה'?",
            "answer": "כתב הגר\"א, רש הוא העני מעיקרו, מיום היוולדו, ואיש תככים הוא שהעשיר והעני- כשנפגשו שניהם, זה צועק על צרתו וזה על צרתו, מאיר עיני שניהם ה', שה' מושיעם, וכן בתורה, העם הארץ מתחילה, ואיש הוא מי ששכח תלמודו מחמת אנסו, ובא עם הארץ אצלו ואומר לו למדני פרק אחד, ואומר, גם אני שכחתי, ואומר לו למד כל מה שאתה יכול, ושניהם צועקים על צרתם לה', והוא מאיר עיני שניהם."
          },
          {
            "hint": "",
            "question": "14. מלך שופט באמת דלים, כיסאו לעד יכון?",
            "answer": "כתב המאירי, מלך ישר השופט באמת דלים ואינו נושא פני גדול, וגם אינו מהדר הדלים בריבו, כיסאו לעד יכון, כיון שעושה דין והעולם מתקיים על הדין ועל האמת ועל השלום."
          },
          {
            "hint": "",
            "question": "15. שבט ותוכחת יתן חכמה, ונער משולח מביש אמו?",
            "answer": "כתב שם, מדבר בשבח החינוך הטוב, יש מהבנים שתספיק לו התוכחה, ויש הצריך לשבט, כל אלו יתנו חכמה, ואילו נער משולח, שנשתלח לרצונו ללכת בדרכי לבו, מבייש אמו, כיון שאביו אינו בבית והשכנים באים לצעוק על האם."
          },
          {
            "hint": "",
            "question": "16. ברבות רשעים ירבה פשע, וצדיקים במפלתם יראו?",
            "answer": "כתב הרלב\"ג, בריבוי הרשעים ירבה פשע בעולם נוסף על מה שהיה ראוי שיעשוהו, לו היה כל אחד מהם נפרד מחברו, כי יעזרו קצת בקצת ויעשו יחד פשע בעולם, אך לא יוכלו להזיק לצדיקים, וימלטו מידם, ויראו במפלתם, כי סוף הרשעים ואחריתם לרע."
          },
          {
            "hint": "",
            "question": "17. יסר בנך ויניחך, וייתן מעדנים לנפשך?",
            "answer": "כתב הגר\"א, כאשר הבן הוא רשע, אז ידאג האב ולא ינוח, אבל כאשר ייסר בנו אז יהיה לו מנוחה, ולא עוד שגם ייתן מעדנים לנפשך, ועוד, יניחך מן הגיהנום, וייתן מעדנים לנפשך בגן עדן, כמו מעשה דרבי עקיבא בכלה רבתי ב', שלמד תורה עם בן רשע, והצילו לרשע מן הגיהנום, ועוד שהביאו לגן עדן, ואפילו צדיק אם יש לו בן רשע, אז נוטלין אותו מגן עדן לגיהנום למען יראה ייסורי בנו, וזהו יסר בנך ויניחך במקומך."
          },
          {
            "hint": "",
            "question": "18. באין חזון יפרע עם, ושומר תורה אשרהו?",
            "answer": "כתב במצודת דוד, באין נבואה יבוטל העם מקנין המוסר, וכתב המלבי\"ם, כי כל עוד שהייתה הנבואה בישראל היו הנביאים באים במלאכת ה' להישיר את העם אולם בעת שנסתם חזון, וצריכים לזכור את התורה, והמאור שבה כתב במצודת דוד מחזירו למוטב, ותיישרהו למצוא חפציו ותמנענו מהשתדל במה שאין ראוי לו."
          },
          {
            "hint": "",
            "question": "19. בדברים לא יוסר עבד, כי יבין ואין מענה?",
            "answer": "כתב המלבי\"ם, העבד לא יקבל מוסר על ידי דברים, כי הבן חורין טבעו אנושי ויתייסר על ידי מוסר דברים שמודיעים אותו יראת ה' ועונשו, אבל העבד טבעו בהמי, ששוט לסוס ומתג לחמור, לא דברים והגם שמותר לו מן הבהמה כי יבין דבר, בכל זאת אין מענה, הדיבור לא יכניע אותו, רק השוט והשבט, והנמשל, מי שעובד את ה' רק מיראת העונש לא ייכנע עד יקבל עונש."
          },
          {
            "hint": "",
            "question": "20. חזית איש אץ בדבריו, תקווה לכסיל ממנו?",
            "answer": "כתב המאירי, הממהר ונבהל להשיב, ובהנהגותיו וענייניו ממהר לעשותם בלא התיישבות, יש תקווה לכסיל ממנו, כי הכסיל מכיר בחסרונו, יתייעץ עם מי שהוא בעל עצה נכונה, וזה חכם בעיניו ולא ישוב הימנה."
          },
          {
            "hint": "",
            "question": "21. מפנק מנוער עבדו ואחריתו יהיה מנון?",
            "answer": "כתב המצודת דוד, מי שמענג את עבדו מנערותו בל יעשה מלאכה שהוא עדיין נער ואין בו כוח, אז אחריתו יהיה מנון, שהעבד יהיה שר ושליט על אדונו, כי יגבה לבו ויחדל מן המלאכה, והוא מוטל על האדון ליתן לו די מחסורו, והנמשל כתב המלבי\"ם, מי שמפנק הגוף שהוא עבד הנפש בל יעבוד ובל יעמול בתורה ומצוות מנערותו ירפו ידיו גם בבואו בשנים, כי צריך להרגיל את עצמו בעמל מנערותו."
          },
          {
            "hint": "",
            "question": "22. מה המעשה בעלם היפה שלא רצה ליהנות משום אדם?",
            "answer": "כתב במעם לועז, סיפר אחד מן החסידים, פעם ישבתי בביתי ובאו אלי אורחים, ויצאתי לחנות לקנות בשר ולחם ויין, יצאתי לחוץ לחפש אדם שיביא לי את הדברים לבית, ומצאתי עלם בן ט\"ו שנה יפה תואר, אבל רזה מאוד, והייתי תמה על יופיו ומתפלא על דלותו, אמר לי, אני אקח את המשא הזה על כתפי ותתן לי כמה שתרצה, כשביקש לילך בקשתי ליתן לו שקל כסף, אבל הוא סירב ואמר, לא אקח אלא רבע שקל כמנהגי, אמרתי לו, היכנס לביתי ואתן לך מאכל ומשקה, אמר לי, אפילו תתן לי מלוא הבית כסף וזהב לא אכנס לאכול, כי מיום שעמדתי על דעתי לא נהנתי משום אדם כלל, כי אם מיגיע כפי, אמר החסיד, השתוממתי וסיפרתי לחברי אודות העלם הזה, והם התפלאו כמוני, אחרי שאורחי הלכו, יצאתי לשוק לחפש את העלם אבל לא מצאתיו, בסוף ד' חודשים פגשתי בזקן אחד, ואשאל אותו על אודות העלם, אמר לי, האם את הנער החסיד אתה מבקש, זה שני ימים אותו ראיתי ונפרדתי ממנו במקום פלוני, הלכתי לשם ומצאתי אדם אחד ושאלתיו אודותיו, ואמר לי בוא ואראה אותך חורבה אחת ששם מקומו, נכנסתי לחורבה, ומצאתי העלם חולה מאוד, שוכב על העפר ואבן מראשותיו, התחננתי בפניו שיבוא עמי ואשכיבהו על מיטה טובה ואסעד אותו ברפואות ומאכלים, סירב העלם ואמר, הניחני כי בא העת והצפירה באה, וישבתי עמו כל היום והשקיתיו מים, לעת ערב אמר לי, לך חפור במקום פלוני ותמצא חמישים שקלים מכסף, חפרתי ומצאתי את הכסף, אמר לי, שקלים אלו פרי יגיעתי ואני מבקש ממך אנא, לאחר מותי קנה תכריכים לקבורתי ותשכור פועלים לחפור לי קבר, כדי שלא אהנה מממון אחרים לא בחיי ולא במותי, הבטחתי לו לעשות בקשתו, אז אמר לי, הושט ידך תחת האבן שבמראשותי ומה שתמצא שם הוצא, הושטתי ידי ומצאתי ספר יקר משובץ אבנים טובות ומרגליות, אמר לי, ספר זה היה כל שעשועי שבו מצוות אלוקי וחוקותיו ותורותיו, והייתי הוגה בו יומם ולילה, ואני מבקש ממך שלאחר מותי תיקח את הספר הזה ותלך לעיר פלונית ותבוא למלך ותמסור לו את הספר, לאחר מכן נפטר הנער החסיד, ואני שכרתי פועלים וקניתי לו בגדים ורחצתיו וטיהרתיו וקברתיו, לאחר מכן לקחתי הספר והלכתי לעיר פלונית ובאתי עד לפני שער המלך, אמרתי לשומר קח את הספר הזה שנתן לי איש אחד כדי למוסרי למלך, אמר לי השומר, המתן עד שאשוב, מיד חזר ואמר לי, המלך רוצה לראותך, כשבאתי לפני המלך מצאתיו מנשק הספר ובוכה וצועק, מי ייתן מותי אני תחתיך בני היקר, מה רב היה רצוני לתת לך כל החמודות שבעולם ולא הצלחתי, ואתה בחרת בחיי נדודים ועוני ומאסת בתענוגי מלכים, עזבת ארמון אביך ובחרת לישב בחרבה, ואז פנה אלי המלך ואמר לי, אנא ספר לי על בני, ואני סיפרתי כל מה שאירע, ואז פנה המלך אלי ואמר לי, דע שהעלם היה הטוב שבבניי ואור עיני, חכם וכליל יופי, ומושלם בכל המידות הטובות, ומנעוריו היה ירא אלוקים וסר מרע, אמרתי לו, בני, למה אתה מואס בתענוגי ארמוני, ואתה מבקש לנדוד, אמר לי, אם אשקע בתענוגות אאבד עולמי ומה אענה ליום הדין, אמרתי לו, הלא אתה יכול להיות כאן ולעבוד את ה', אמר לי, חושש אני מן הכבוד שיחלקו לי בני אדם בהיותי בן המלך, הנח לי ואלך לי למקום רחוק מכאן ושם אתפרנס מיגיע כפי, ואיני לוקח מכל אשר לך אלא ספר זה ובו אמצא ניחומים בארץ עוניי, לאחר שסיפר לי המלך כל זאת ביקש לתת לי מתנה גדולה, אמרתי לו איני רוצה ליהנות מן הדבר שהעלם היקר מאס בו, ונתן לי שלום ואלך."
          },
          {
            "hint": "",
            "question": "23. איש אף יגרה מדון, ובעל חמה רב פשע?",
            "answer": "כתב במצודת דוד, הכעסן דרכו לחרחר ריב, כי בעת הכעס לא יבחין בתיקון מעשיו, כדאיתא בדברי רבותינו, הכועס אפילו שכינה אינה חשובה נגדו."
          },
          {
            "hint": "",
            "question": "24. גאות אדם תשפילנו, ושפל רוח יתמוך כבוד?",
            "answer": "כתב הרלב\"ג, תביאהו אל ההשפלה, כי ייקח לעצמו מדרגה בלתי ראויה, ויהיה זה סיבה אל שיורידוהו הגדולים אשר שם משם, וישפילוהו יותר מהראוי לו, וזה מבואר מאוד מהחוש, ומי שהוא שפל, הנה בשפלותו יתמכו בו ויחזקוהו ויכבדוהו ויועילוהו בראותם השפלת עצמו מאוד בפניהם."
          },
          {
            "hint": "",
            "question": "25. חולק עם גנב שונא נפשו, אלה ישמע ולא יגיד?",
            "answer": "כתב המלבי\"ם, הגם שלא גנב בעצמו, רק שיודע מן הגניבה ואינו מגיד שונא נפשו, כי בעת שישביעו ויחרימו את מי שיודע מן הגניבה אז חל עליו האלה להגיד, וכשאינו מגיד חלה עליו האלה."
          },
          {
            "hint": "",
            "question": "26. חרדת אדם ייתן מוקש, ובוטח בה' ישוגב?",
            "answer": "כתב שם, הבהלה הפתאומית תתן מוקש, וזה מורה שאינו בוטח בה', שהבוטח בה' לא יחרד לכל מקרה, כמו שנאמר, משמועה רעה לא יירא נכון לבו לבטוח בה', והגר\"א כתב, בעולם הזה אין לפחד כלל, רק לבטוח בה', והרלב\"ג כתב, והמשל שכאשר ימצא איש רע אחד בדרכו ויכיר שהוא מתפחד וחרד ממנו, יתעורר מפני זאת הסיבה להזיק לו ולשוללו, ובטוח שינצחהו."
          },
          {
            "hint": "",
            "question": "27. רבים מבקשים פני מושל, ומה' משפט איש?",
            "answer": "כתב המלבי\"ם, בני אדם כשיש להם משפט מוות לפני המושל, הם מבקשים פניו שירחם עליהם, ויותר היה להם לבקש פני ה', כי הכל בהשגחתו, והוא יטה לב המושל כאשר יחפץ."
          },
          {
            "hint": "",
            "question": "28. תועבת צדיקים איש עוול, ותועבת רשע ישר דרך?",
            "answer": "כתב המאירי, יש להתרחק מחברת הרעים, ומכל מי שיראהו משבח המידות המגונות או בעליהם, ועל הצדיק לא לחוש לשנאת הרעים, כי כמו שהצדיקים הם שונאי נפש הרשעים, כן הרשעים שונאי נפש הצדיקים."
          }
        ]
      },
      "ל": {
        "": [
          {
            "hint": "",
            "question": "1. דברי אגור בן יקה המשאר נאום הגבר לאיתיאל לאיתיאל ואוכל?",
            "answer": "כתב המלבי\"ם, אנשי חזקיה העתיקו דברי חכם אחד שהיה שמו אגור בן יקא, והיה ממונה על השיר, ועל זה נקרא בשם משא, שאגור השיב על דברים לחכמים ששאלו ממנו דברים, פעם השיב לחכם ששמו איתיאל, ופעם השיב לאיתיאל ואוכל, ששני החכמים שאלו ממנו והשיב להם, והמאירי כתב, החלק הזה נכבד מאוד, אין בו נגלה רק מעט, אבל רובו דברים נסתרים נעלמים רומז על סדרי המציאות."
          },
          {
            "hint": "",
            "question": "2. כי בער אנוכי מאיש, ולא בינת אדם לי?",
            "answer": "כתב שם, שאלוהו חכמים בענייני בריאת העולם והתהוותו ובסתרי מעשה בראשית, והשיב להם אגור, איך ידרשו ממנו דעת קדושים שהם הידיעות הרמות האלה אשר לא יודעו על ידי חקירה אנושית רק על ידי הופעת אלוקים לקדושים, כי סוד ה' ליראיו באלה העמוקות, ונקראים דעת קדושים, ואיך אדע ידיעות האלה אחר שבער אנוכי, וסדר מדרגות הידיעה היא- חכמה בינה ודעת, הראשון היא החכמה שלא תודע על ידי מופת הדעת, רק מאלוקים לבדו, שהוא הודיע חוקי החכמה בתורתו וילמדהו לבני אדם, ואחריה הוא הבינה, שאחר שקיבל חוקי החכמה מאלוקים, אז בעל הבינה המבין דבר מתוך דבר, יוכל להתבונן להבין טעמי החכמה ולהוציא דבר מדבר ואחר הבינה יוכל לבוא לכלל דעת, וגדר הדעת הוא שידע הדבר בידיעה ברורה כמו שיודע את המוחשים ואת המושכלות הראשונות, והאיש שהגיע למדרגה זאת, יופיע עליו רוח אלוקים להודיעהו דעת קדושים, שהם סודות הקל במעשה בראשית ומעשה מרכבה, סוד הבריאה וההנהגה, וקשרי העולמות, וזה משיב אגור שבעיר אני שהוא הפך היודע, ויותר מזה לא בינת אדם לי."
          },
          {
            "hint": "",
            "question": "3. ולא למדתי חכמה, ודעת קדושים אדע?",
            "answer": "ולא למדתי חכמה שהיא הראשית לכולם, ואם כן איך אדע דעת קדושים שהיא הדרגה הנעלה מכולם, והיא מיוחדת רק לקדושים אשר אור אלוקי הופיע על שכלם."
          },
          {
            "hint": "",
            "question": "4. מי עלה שמים וירד, מי אסף רוח בחופניו, מי צרר מים בשמלה מי הקים כל אפסי ארץ, מה שמו ומה שם בנו כי תדע?",
            "answer": "כתב במצודת דוד, מי עוד עלה השמים כמו שעלה משה השמים וירד בשלום, מי אסף כאשר זרק משה פיח הכבשן נתפזר על כל הארץ, כאילו אסף הרוח בחופניו לפזרם על ידו, ואמר מי אסף עוד כמוהו, מי צרר, כשבקע הים עמדו המים היורדים ולא הלכו כדרכם, כמו צרר אותם בשמלה, ומי צרר עוד כמוהו, מי הקים, כי עד שלא נתנה התורה הייתה הארץ מתמוטטת ליפול, וכאשר קיבל משה את התורה, הקים קצות הארץ לעמוד על עמדה, ומי הקים עוד הארץ כמוהו, מה שמו, כאילו אומר לזולת אם היה מישהו כמוהו אמור נא מה שמו ונדע מי הוא, והמלבי\"ם כתב, ואיך אדע איך נתהוו השמים והארץ מהחומר ההיולי, ומי גבל להם מקומם ברום ובשפל שהם מקומות השמים והארץ, ומי אסף רוח בחופניו, שיסוד האוויר שדרכו להתפשט בכל מקום אשר ימצא שם ריקות, מי אספו וצמצמו שיעמוד סביב כדור הארץ ומשם והלאה לא נמצא עוד האוויר שלנו הראוי לנשימת בע\"ח, ומי צרר מים- שהמים בטבעם שיקיפו ויכסו כל כדור הארץ סביב, מי צרר אותם שיקוו כולם בים באוקיאנוס וישם חול גבול לים בל יתפשט, כאלו נצררו בשמלה שלא יוכלו לצאת משם, ומי שם גבול טבע הארץ שתהיה תלויה על בלימה, וכל בני הארץ מסביב ימשכו אל הכובד והכוח המושך הנמצא במרכזה, ובלתי אפשרי להשיגו בחקירה אנושית."
          },
          {
            "hint": "",
            "question": "5. כל אמרת אלוק צרופה, מגן הוא לחוסים בו?",
            "answer": "בכל אלו החקירות צריך לסמוך על עדות התורה שכולם נבראו יש מאין על ידי אמירת ה', והגר\"א כתב, התורה היא מזוקקת שבעתיים, והוא מ\"ט פנים לתורה, ואיתא בר\"ה דף כ\"א, חמישים שערי בינה נבראו בעולם, ומשה השיג מ\"ט, אך התורה עצמה כוללת כל המ\"ט פנים, והיא אינה אלא אחת, וכל המצוות הם תרי\"ג, והם נכללין באחת, כמו שאמרו במכות דף כ\"ד, בא חבקוק והעמידן על אחת, והוא הביטחון, כמו שכתוב, וצדיק באמונתו יחיה, וזה שאמר אגור, שאין לכם עסק בנסתרות לידע תעלומות חכמה, רק התורה שהיא צרופה ומזוקק שבעתיים והכל כלול בה, ואין לך מידה טובה הימנה, לכן, סיב ובלה בה ומנה לא תזוע, וכן אל תזועו ואל תפרשו מן המצוות אשר מגן הוא לכל החוסים בו, למי שבוטח בו, שהוא מגן לבל ייכשלו בשאר המצוות."
          },
          {
            "hint": "",
            "question": "6. אל תוסף על דבריו, פן יוכיח בך ונכזבת?",
            "answer": "כתב המלבי\"ם, אל תוסף לומר דברים משכלך, פן יוכיח שאינך יודע אף את עצמך, לדעת איך נבראת ואת פרטי איבריך וקשורם, וקשור הנפש בגוויה, וכל שכן איך תעיז לעלות במעלות לדבר גבוה בבניין העולם הכללי והמצאתו, ועל ידי כן, ונכזבת ויתגלה כי שמת כזב מחסך, ובדית כזבים ושקרים אין בם ממש."
          },
          {
            "hint": "",
            "question": "7. שתיים שאלתי מאתך, אל תמנע ממני בטרם אמות?",
            "answer": "כתב שם, על פי זה אמר אגור אל ה', אני שאלתי ממך שני דברים בל תמנע ממני בטרם אמות מיתת הנפש, על ידי שאטעה מדרך האמונה לימשך אחר דרכי הפילוסופים האורגים קורי עכביש והחוזרים משאות שווא ומדוחים, ומפרש והולך."
          },
          {
            "hint": "",
            "question": "8. שווא ודבר כזב הרחק ממני ראש ועשר אל תתן לי, הטריפני לחם חוקי?",
            "answer": "רוצה לומר בל אהיה עני בדעת בל אבין מאומה עד שאבוא להאמין אמונת שווא, ולא שאהיה עשיר בשכלי לפרוץ בחקירה יותר מדי עד שאוציא דברי כזב, כמו שהרבו החוקרים דברי כזבים להכחיש חידוש העולם יש מאין, ואמרו שהעולם קדמון כקדמות ה', ושניהם מוציאים מן האמונה, הטריפני לחם חוקי, על פי חכמת התורה שהיא לחם הנפש המיועד לשלימותה וחיותה."
          },
          {
            "hint": "",
            "question": "9. פן אשבע וכיחשתי ואמרתי מי ה', ופן אורש וגנבתי, ותפשתי שם אלוקי?",
            "answer": "המעמיק בשכלו לחקור יותר מדי יבוא להכחיש מציאות ה' לומר שהעולם קדמון, ושאין ה' בורא הכל, והרש בשכלו יגנוב וייקח כוחות הטבעיים או כוחות הכוכבים ויתפש עליהם שם אלוקות ויעבוד עכו\"ם, ולכן טוב הדרך הממוצע שלא יפרוץ שכלו יותר על האמונה הקבועה בתורה, ויאמין בכל מה שהחכימה אותו התורה הנתונה מה', והגר\"א כתב, פן אשבע שיתרבה שכלי ואשען על בינתי ואעזוב חס ושלום דרכי התורה, ומחמת זה אכחש במציאות ה', ופן אורש, ולא אבין חכמת התורה, ומחמת זה אלך אחר חכמות חיצוניות ואעבוד עבודה זרה, וגנבתי חוכמות נכריות, ואטעה בריבוי אלקות חס ושלום."
          },
          {
            "hint": "",
            "question": "10. אל תלשן עבד אל אדוניו, פן יקללך ואשמת?",
            "answer": "כתב המלבי\"ם, האנשים האלה איתיאל ואוכל שהתפלספו לפני אגור, האמינו בקדמות העולם, ואמרו שהעולם עומד מעצמו על ידי ההוויה וההפסד המתמיד ועל ידי ארבעת היסודות הממירים צורותיהם תמיד ומתהפכים ומתערבים ומתמזגים זה בזה, ומתוך כך החזיקו בדעת אפיקורוס שהעולם כמנהגו נוהג ואין משגיח ומושל בעולם, ולעגו על עבודת ה', והשיב להם אגור, אל תדברו מלשינות על העבד העובד את ה', פן יקללך אדוניו המשגיח, בעבור המלשינות, ואשמת, כי עליך יגולל האשם שעל ידי שטתך באו למינות."
          },
          {
            "hint": "",
            "question": "11. דור אביו יקלל, ואת אמו לא יברך?",
            "answer": "כתב שם, דור אשר מכחיש את אביו שבשמים ואומר שהעולם נולד מעצמו בלא בורא וגם את אמו, החומר שממנו נתהווה העולם לפי דעתו, אל יברך, כי יאמר שהוא מקור מושחת אוכל בניו ומפסיד ילדיו, ומשביר אחרים תחתיהם, שהרע גובר על הטוב, כמו שנודע דעת המינים האלה, ומקללים את הוריהם על שגרמו להם המציאות."
          },
          {
            "hint": "",
            "question": "12. דור טהור בעיניו, ומצואתו לא רוחץ?",
            "answer": "כתב שם, והם יאמרו שאין צריכים למעשים תוריים ולא להתקדש ולא לרחוץ מתאוות ומכל מידה רעה אחר שאין תורה ודת אלוקית לדעתם, ועושים כל התועבות אשר יעלה על רוח תאוותם, ויאמרו כי יתנהגו כפי מזג החומר וכפי מידותיו ותכונותיו ככל העולה על רוחם וכפי חפץ נפשם הבהמית."
          },
          {
            "hint": "",
            "question": "13. דור מה רמו עיניו, ועפעפיו ינשאו?",
            "answer": "כי ירימו את עיני עיונם לחקור בגדולות ובנפלאות מהם לדרוש בענייני האלוקות ובמה שאחר הטבע, כאלו בכוח שכלם להשיג את הכל."
          },
          {
            "hint": "",
            "question": "14. דור חרבות שניו ומאכלות מתלעותיו לאכול עניים מארץ ואביונים מאדם?",
            "answer": "שעל ידי שאינם מאמינים בתורת ה' ובהשגחה ובשכר ועונש, אין ביניהם דת נימוסי רק נעשו כדגי הים שהגדול בולע את הקטנים, ואוכלים בשיניהם עניים ואביונים."
          },
          {
            "hint": "",
            "question": "15. לעלוקה שתי בנות הב הב שלוש הנה לא תשבענה, ארבע לא אמרו הון?",
            "answer": "עתה מפרש באיזה אופן יכחשו אביהם שבשמים, שהם אומרים שהעולם נתהווה מעצמו על ידי חומר קדמון, ונקרא עלוקה על שם רמש המוצץ דם, שכן ימצוץ תמיד דם ורצח, כי החומר הזה מבלה כל המתהווה ממנו, ומפרש והולך."
          },
          {
            "hint": "",
            "question": "16. שאול ועוצר רחם, ארץ לא שבעה מים ואש לא אמרה הון?",
            "answer": "השתי בנות שאומרות הב הב הן שאול ועוצר רחם, ר\"ל ההוויה וההפסד המוטבע בחומר. שהשאול הוא ההפסד, וממשלת הרחם הוא הוויה המולידה מרחמה כל, כי אין הוויה כי אם בהפסד, והשלוש אשר לא תשבענה, הם ג' יסודות עפר מים רוח, שהם מתמזגות ומתהפכות תמיד זל\"ז, כמו יסוד הרוח והמים המעורבים זב\"ז כידוע בכימיה, וגם יסוד העפר בולע לתוכו את יסוד המים עם יסוד הרוח שבו, והרביעי הוא ראש, לא אמרה הון, שמהתך את כולם והוא הפועל הגדול בעולם ההוויה וההפסד."
          },
          {
            "hint": "",
            "question": "17. עין תלעג לאב ותבוז ליקהת אם יקרוה עורבי נחל ויאכלוה בני נשר?",
            "answer": "עוין הפילוסוף הזה תלעג לאבי כל הבריאה הוא ה', ותבוז לחומר שנברא יש מאין ועל ידו הוליד ה' את כל המציאות, והם אומרים שהכל נעשה במקרה, לכן יקרוהו עורבי נחל והוא מידה כנגד מידה, שהעורב אכזר לבניו ובניו אינם מלעיגים עליו, ויאכלוהו בני נשר שהם רחמנים, והוא עונש למלעיג."
          },
          {
            "hint": "",
            "question": "18. שלושה המה נפלאו ממני, וארבע לא ידעתים?",
            "answer": "אגור מראה להם טעותם, כי מי שם טבע בכל הבע\"ח שעל ידי זיווגם יולידו בצלמם וכתבניתם, ועל ידי טבע זו נשמרים המינים בכל הבריאה, והלא אין השכל משיג זאת איך יתהווה זה על ידי הזיווג, שכפי הנראה היה ראוי שלא יישאר ממנו רושם כלל, והולך וממשיך בפסוקים הבאים."
          },
          {
            "hint": "",
            "question": "19. דרך הנשר בשמים דרך נחש עלי צור דרך אוניה בלב ים, ודרך גבר בעלמה?",
            "answer": "ששלושה המה נפלאו, שאין משאירים רושם בדרכם ודומה כאילו לא הלכו שם כלל, דרך הנשר באוויר, דרך הנחש בסלע, דרך אונייה במים, והרביעי דרך ניאוף גבר בעלמה, ר\"ל בבעולה, שלאחר המעשה לא יוכר הדבר בשניהם, בנואף ובנואפת, מה שאין כן בבתולה, כי יוכר בה בהשרת בתוליה."
          },
          {
            "hint": "",
            "question": "20. כן דרך אישה מנאפת אכלה ומחתה פיה, ואמרה לא פעלתי אוון?",
            "answer": "דרך האישה המנאפת שמסתרת זנותה ומקנחת פיה של מטה אחר הזנות, ותכחש לומר לא פעלתי אוון, הואיל ואין מי מכיר."
          },
          {
            "hint": "",
            "question": "21. תחת שלוש רגזה ארץ, ותחת ארבע לא תוכל שאת?",
            "answer": "בעבור שלושה דברים ירגזו יושבי הארץ, ובעבור הרביעי לא תוכל לסבול הרוגז והחרדה כי רב הוא, והולך ומונה."
          },
          {
            "hint": "",
            "question": "22. תחת עבד כי ימלוך, ונבל כי ישבע לחם?",
            "answer": "שהעבד אינו יודע משפט המלוכה להנהיג את העם כדת וכשורה, ובשיגעון ינהג, והנבל ישבע לחם, גם זו רעה חולה שהנבל שבע והנדיב מחזר על הפתחים, כמו במעשה דוד ונבל הכרמלי."
          },
          {
            "hint": "",
            "question": "23. תחת שנואה כי תבעל, ושפחה כי תירש גברתה?",
            "answer": "תחת אישה השנואה במעשיה זונה ומנאפת, כאשר תינשא לבעל כי אז תוכל לתלות הריונה בבעלה, ותרבה לפתות אנשים ולזנות עימה, ובעבור זה יתרבה הרוגז והחרדה, ושפחה היורשת ממשלת גברתה, ותשוב הגברת למשרתת לה, ובעבור פחיתות מעלתה וסכלות דעתה לא תשכיל לכבד את הראוי לכבוד, ויתרבה החרדה, כי זה קשה אף מעבד כי ימלוך."
          },
          {
            "hint": "",
            "question": "24. ארבעה הם קטני ארץ, והמה חכמים מחוכמים?",
            "answer": "נגד ארבעה הדברים הנ\"ל, אמר שנמצא ארבעה בעלי חיים שהם קטני ארץ שנלמד מהם ענייני חכמה, הפך ארבעה הרעים שחשב, שנתן ה' בטבע בעלי החיים אלה מידות שהם למותר, ואין מוכרחים אליהם לצורך קיומם ומזונם, רק כדי שבני אדם ילמדו מהם ענייני חכמה."
          },
          {
            "hint": "",
            "question": "25. הנמלים עם לא עז, ויכינו בקיץ לחמם?",
            "answer": "כל מאכל הנמלה כל ימיה הוא גרעין ומחצה, וה' נתן בטבעם כי יכינו ויאספו אוצרות של תבואה שאין צריך להם כלל והוא למען ילמדו בני אדם מידה זו באסיפת החכמה שלא ינוחו כל ימיהם מלאסוף ולהכניס חוקי החכמה ולא יאמרו די, וזה הפך הנבל כי ישבע לחם, שהוא החכם בעיניו, שנדמה לו שכבר אסף אל נפשו די והותר."
          },
          {
            "hint": "",
            "question": "26. שפנים עם לא עצום, וישימו בסלע ביתם?",
            "answer": "הגם שהם עם לא עצום וימצאו מחסה מפני אויביהם גם במחילות עפר, נתן ה' בטבעם שיבנו ביתם בסלעים וצורים חזקים, למען נלמד מהם לבנות בית הנפש במצודות סלעים שהוא השכל וכוחותיו, ולא על כוח הדמיון שאין בו ממש והוא מלא אולת וספיקות, וזה הפך מעבד כי ימלוך."
          },
          {
            "hint": "",
            "question": "27. מלך אין לארבה, ויצא חוצץ כולו?",
            "answer": "למרות שאין מלך לארבה בכל זאת נתן ה' בטבעו שיצא חוצץ היינו מאוסף ומקובץ, ויתאגדו באגודה אחת ולא יתפרדו זה מזה, אף על פי שזה מזיק להם, כי נקל לבערם ולאבדם, רק ששם בהם טבע זאת שילמדו בני אדם מהם עניין חכמה, שכן כל כוחות הנפש יצאו כולם בקשר אחד, והוא על ידי שיתנהגו כפי חוקי החכמה, וזה הפך מתחת שנואה כי תבעל."
          },
          {
            "hint": "",
            "question": "28. שממית בידיים תחפש, והיא בהיכלי מלך?",
            "answer": "השממית אורגת קורי עכביש חלשים ונמאסים שמוציאה מגופה, הגם שהיא בהיכלי מלך הטובים והיפים, והגם שעל ידי כך יוציאו אותה ויהרגוה, ה' נתן זאת בטבעה שיראה האדם כי הדעות הנפסדות וקורי העכביש אשר יארוג בשכלו על פי היקשים שיוציא מדעתו שדומים כקורי עכביש, והוא חושב שאורג בם מבצר משגב, וזה לרעה כמו העכביש שזה גורם למיתתו, וכן זה תסבב מיתת הנפש ואל רפאים מעגלותיה, וזה הפך של שפחה- כי תירש גבירתה."
          },
          {
            "hint": "",
            "question": "29. שלושה המה מיטיבי צעד, וארבעה מיטיבי לכת?",
            "answer": "שלושה המה מיטיבי לכת בדרך המצוות, והרביעי מיטיב לכת בדרך העוון והשגת האמת."
          },
          {
            "hint": "",
            "question": "30. ליש גיבור בבהמה, ולא ישוב מפני כל?",
            "answer": "ליש הוא כוח הגבורה אשר בנפש, שיתגבר כארי על חומר הבהמי ותאוותיו ולא יעכבוהו שום כוח מכוחות החומר, וזה הגבורה שלא יעבור שום דבר ממצוות לא תעשה."
          },
          {
            "hint": "",
            "question": "31. זרזיר מתנים או תיש, ומלך אלקום עמו?",
            "answer": "הוא הרץ כצבי במהירות וזריזות לקיים מצוות עשה, ויתגבר על מידת העצלות, או תיש, הוא הגברת הצורה על החומר, שהצורה תכונה בשם זכר כנגד כוחות החומר המקבלים, וצריך שילך הזכר בראש, והוא מידת העזות, שהוא עוז פנימי, ומלך אלקום עמו, ועם הצורה ילך המלך שהוא השכל וכוחותיו המולך במלכות הנפש, ולא יקום כוח מכוחות הגוף נגדו לחלוק עליו ולמרוד במלכותו, ואז ייטיב לכת בדרך העיון והשגת האמיתיות."
          },
          {
            "hint": "",
            "question": "32. אם נבלת בהתנשא, ואם זמות יד לפה?",
            "answer": "אמר אגור לאיתיאל ואוכל, אם תראה כי תהיה נבל ותטה מדרך הטוב, זה בא בהתנשא, על ידי שתתנשא לחקור בגדולות ובנפלאות ממך, כמו שעשית בשאלותיך וחקירותיך במעשה בראשית ומציאות העולם, ואם זמות, ואם העמקת בזה במחשבות עמוקות בעניינים אלה יד לפה, ואל תוציא מחשבותיך מן השפה לחוץ."
          },
          {
            "hint": "",
            "question": "33. כי מיץ חלב יוציא חמאה ומיץ אף יוציא דם, ומיץ אפים יוציא ריב?",
            "answer": "המקובץ מן החכמה האמיתית שנאמר בה דבש וחלב תחת לשונך יוציא חמאה ודבר מובחר, אבל מיץ אף יוציא דם, אם תמוץ דברי עיון ומחקר ממקור משחת ומופתים מתעים, יוציאו תולדות נשחתים, ומיץ אפים שאם תכעס על הנהגת ה' כמו השאלה על שלוות הרשעים וייסורי הצדיקים וכיוצא, יוציא ריב נגד ה'."
          }
        ]
      },
      "לא": {
        "": [
          {
            "hint": "",
            "question": "1. דברי למואל מלך, משא אשר יסרתו אמו?",
            "answer": "כתב האבן עזרא, בתחילת הספר הודיע כי יסרו אביו על החכמה, וסיפר כאן שייסרתו אמו בת שבע אחר מות אביו ללמדו חכמה להתרחק מן הנשים ומן היין כי הם סיבת הרשע והפשע, למואל הוא שלמה, וייתכן שנקרא כן כי בימיו היה להם אל אחד, ולא עבדו לפסילים, ורש\"י כתב, כשהתחתן עם בת פרעה ביום חנוכת בית המקדש והכניסה לו כמה מיני כלי זמר ונעור כל הלילה, וישן למחרת עד ארבע שעות, והיו מפתחות בית המקדש תחת מראשותיו, ועל אותה שעה שנינו על תמיד של שחר שקרב בד' שעות ונכנסה אמו והוכיחתו כל המשא הזה."
          },
          {
            "hint": "",
            "question": "2. מה ברי ומה בר בטני, ומה בר נדרי?",
            "answer": "כתב המאירי, כל אלו לשונות האם להטות לב בנה לשמוע בקולה, ברי, בהריון ובהנקה, כלומר שסבלתי צער העיבור והלידה והגידול, בר בטני, שטיפחתיך וריביתך ונשאתיך על חיקי, לקחתיך על זרועותיי, על כפי חקותיך, ובר נדרי, שכל שבועותיי ונדרי הם בך, כדרך כל הנשים הנשבעות באהוב להן יותר, ולשון מה, כלומר מה אשאל ממך ברי ובר בטני, לא כספך ולא זהבך, רק שתישמר מכל אורח רע, ורש\"י כתב, כל נשי אביך היו נודרות שיהא להן בן הגון למלכות, ואני נדרתי שיהא לי בן מלובן בתורה."
          },
          {
            "hint": "",
            "question": "3. אל תתן לנשים חילך, ודרכיך למחות מלכין?",
            "answer": "כתב במצודת דוד, אל תתיש כוחך ברוב תשמיש עם הנשים, כי רוב התשמיש מחליש כוח הזכר ומבריא הנקבה, וכאילו נותן מכוחו לנקבה, וכתב המלבי\"ם, ראוי שחילך וכוחך הגדול יהיה לעבודת ה' ולא תתנהו לנשים, ואל תשנה משפט הראוי למלכים להיות זהירים במעשיהם ואל תתנהג כמי שאין ראוי למלכות."
          },
          {
            "hint": "",
            "question": "4. אל למלכים למואל אל למלכים שתו יין, ולרוזנים אי שכר?",
            "answer": "כתב רש\"י, אין זה הדבר הגון למלכים שהם להקב\"ה, אין נאה להשתכר, וגם לרוזנים שהם שרי העצה של המלכים, אין ראוי להם שכר המשכר."
          },
          {
            "hint": "",
            "question": "5. פן ישתה וישכח מחוקק, וישנה דין כל בני עוני?",
            "answer": "כי כאשר ישתה ישתכר וישכח דבר החקוק בתורה ועל ידי זה ישנה דין העניים, וכפולה חטאתו כי גוזל העניים ומעוות הדין- מצודת דוד."
          },
          {
            "hint": "",
            "question": "6. תנו שכר לאובד, ויין למרי נפש?",
            "answer": "כתב במצודת דוד, הנה השכר והיין אינו ראוי כי אם למרי נפש ולאובד, שישכחו המר נפש והאובד הוא מי שאבוד ברוב העוני."
          },
          {
            "hint": "",
            "question": "7. ישתה וישכח רישו, ועמלו לא יזכור עוד?",
            "answer": "כנגד אובד אומר ישכח רישו, היינו העוני שלו, וכנגד השני שעובד ביום אומר ועמלו לא ייזכר עוד, כשישתה בלילה, ואמרו היוצא ליהרג משקין אותו קורט של לבונה ויין כדי שתיטרף דעתו עליו."
          },
          {
            "hint": "",
            "question": "8. פתח פיך לאלם, אל דין כל בני חלוף?",
            "answer": "אם לא תשתה היין תהיה בדעת מיושבת, ואז תפתח פיך בעבור האלם, עם מי שיבוא לדין שאין יכול לטעון טענותיו, צריך שאתה תטען בשבילו להסדיר טענותיו, ואל דין כל בני חלוף, האנשים שהתחלף מזלם וירדו מנכסיהם ויש להם דין ודברים עם עושקיהם."
          },
          {
            "hint": "",
            "question": "9. פתח פיך שפט צדק, ודין עני ואביון?",
            "answer": "גם צריך שתפתח פיך לשפוט צדק בדרישות וחקירות, ולדון דין עני ואביון ולא יפקד מהם משפטם בעבור חולשתם, עם חוזק אשר כנגדם."
          },
          {
            "hint": "",
            "question": "10. אשת חיל מי ימצא, ורחוק מפנינים מכרה?",
            "answer": "כתב המלבי\"ם, יען הזכיר המוסר של אמו שהייתה אשת חיל כמו שנראה ממוסרה, זכר שבח האשת חיל, וקשה למצוא אותה הן בדרך החיפוש והן בדרך ההזדמנות כי מציאותה רחוקה מאוד, ואם זכה האדם ומצאה, רחוק מפנינים מכרה אפילו הפנינים שהם אבנים טובות ויקרות, וקשה למוצאם אינם יכולים להיות תמורתה, כי קשה למצוא אישה עם כל המעלות ואין לה ערך עם שום דבר."
          },
          {
            "hint": "",
            "question": "11. בטח בה לב בעלה, ושלל לא יחסר?",
            "answer": "כתב המלבי\"ם, כי רוב הנשים מפזרות הון בעליהן ובעלה אינו בוטח שתשמור את אשר הרוויח, אבל בה יבטח לבו שלא יחסר מאומה כל השלל שהרוויח, וי\"מ כשבעלה יוצא לדרך כדי לעשות מסחר ולהרוויח צרכי הבית, יבטח לבו עליה, ולא יעלה בלבו שום טינא בשום דבר עליה, עד שיהיה צריך למעט בסחורתו ובמהלכיו, וי\"מ שלל לא יחסר, כי עיניה צופיות על ענייני הבית וכל שיחסר תמלא החסר, כדי ששלל לא יחסר, וכן דואגת בכל ענייני הכשרות והפרנסה, ושמירת השבת וחינוך הבנים ועל ידי כך יכול לעסוק בתורה."
          },
          {
            "hint": "",
            "question": "12. גמלתהו טוב ולא רע, כל ימי חייה?",
            "answer": "כתב המאירי, במידותיה הנעימות גמלתהו טוב על מה שנתרצית ממנו, ולא רע על מה שיכעיסנה, כלומר שתתפייס לצהלת פניו עמו ותסבול כעסו עליה, ולא תגמלהו רע על זה, כל ימי חייה, בעת העוני כבעת העושר, ובימי הזקנה כבימי הנעורים."
          },
          {
            "hint": "",
            "question": "13. דרשה צמר ופשתים, ותעש בחפץ כפיה?",
            "answer": "כיוון שבטח בה לב בעלה, משתדלת היא לברוח מן הבטלה, וגם אם אין לה מה לעשות, דורשת צמר ופשתים, מחפשת אחריהם כדי לעשות בגדים וסדינים להתכסות בהם בחורף, וכל זה בזריזות וחריצות על הצד הטוב יותר, מצד דאגתה לטובת בעלה ובני ביתה, ולא תעשה בעצלות או כמוכרחת רק תעשה בחפץ כפיה, מרוב חשקה למלאכה."
          },
          {
            "hint": "",
            "question": "14. הייתה כאוניית סוחר, ממרחק תביא לחמה?",
            "answer": "תחפש הנה והנה במה שתוכל להרוויח לצורך העמדת ביתה, כאוניות סוחר ההולכות למרחוק, כן היא תביא מאכלה ממרחק, אף שעל הבעל לזונה, היא משתדלת למצוא טרף לביתה כדי שבעלה יוכל לעסוק בתורה."
          },
          {
            "hint": "",
            "question": "15. ותקם בעוד לילה ותתן טרף לביתה, וחוק לנערותיה?",
            "answer": "היא קמה קודם אור היום להכין טרף ומזון לבני ביתה, ומלמדת את נערותיה לעשות מלאכה עמה, את תעשי כך, ואת תעשי כך, דבר יום ביומו."
          },
          {
            "hint": "",
            "question": "16. זממה שדה ותקחהו, מפרי כפיה נטעה כרם?",
            "answer": "אם חשבה על השדה ונתנה עיניה בה לקנותה לא תשקוט עד אשר תקנהו, ואם חשבה לטעת כרם, היא נוטעת, כל זה ממה שהרוויחה במעשה ידיה."
          },
          {
            "hint": "",
            "question": "17. חגרה בעוז מתניה, ותאמץ זרועותיה?",
            "answer": "אם הולכת לסחור חגרה בעוז מתניה, ומתגברת לעשות מלאכתה, ובעניין מלאכת הבית ותאמץ זרועותיה בל ירפו ממלאכה."
          },
          {
            "hint": "",
            "question": "18. טעמה כי טוב סחרה, לא יכבה בלילה נרה?",
            "answer": "למרות שעלתה במרומי ההצלחה, לא יכבה אור התורה ונר המצווה בביתה, ולא כאותם המתעשרים שזרחה להם שמש ההצלחה משתנים פניהם ואינם עוזרים לאחיהם המרודים."
          },
          {
            "hint": "",
            "question": "19. ידיה שלחה בכישור, וכפיה תמכו פלך?",
            "answer": "כתב המאירי, בעוד שהיא טרודה במלאכתה, וידיה שלוחות בכישור ובפלך במלאכת הטוויה, אם יזדמן שיבוא לפעמים עני לפניה, לא תמנענה כל טרדתה מתת לחמה לדל, אבל תיכף ראותה אותו תפריש אליו כפיה לתת לו מלחמה, או פירושו שמה שהרוויחה נותנת לעני, ולא תאמר כמה עמלתי בזה, ואיך אתנהו לאחרים זולתי."
          },
          {
            "hint": "",
            "question": "20. כפה פרשה לעני, וידיה שלחה לאביון?",
            "answer": "אף שקנתה שדה וכרם אינה עוזבת מלאכת הטוויה בצמר ובפשתים, ולמרות שהיא עמלה קשה להרוויח לחמה ומעותיה, אין היא מקמצת ידה, אלא מפרישה ממעשיה צדקה לאביון וגמילות חסד לעני, ומעשה בחכם אחד שהיה רגיל להשתמש בסעודתו בכף של זהב, יום אחד עבר עני על פתח ביתו וביקש נדבה, לאשתו לא היה מה ליתן, וברצונה שלא לדחות את העני בלא כלום נתנה לו הכף של זהב, וכשחזר בעלה וסיפרה לו ואמרה לו שאם אין דעתה נוחה שינכה מסכום כתובתה ערך הכף, אמר לה בעלה החכם, נהגת כשורה וגם קיימת את הפסוק כפה פרשה לעני."
          },
          {
            "hint": "",
            "question": "21. לא תירא לביתה משלג, כי כל ביתה לבוש שנים?",
            "answer": "אף על פי שנתנה מלבושיה אשר ארגה לעניים ואביונים, לא תפחד בעבור אנשי ביתה מקרירות השלג שלא יהיה להם כסות בקרה, כי כל אחד מבני ביתה מלובש במלבוש צבוע תולעת שני, שהוא אדום ובטבעו לחמם מאוד."
          },
          {
            "hint": "",
            "question": "22. מרבדים עשתה לה, שש וארגמן לבושה?",
            "answer": "אף על פי שלבני ביתה היא דואגת שיהיו להם מלבושים יקרים לחמם בחורף, אבל היא עצמה די לב בשש וארגמן ולא מבגדי תולעת שני שהם ביוקר, ומרבדים הם מצעות נאות שעשתה למטה."
          },
          {
            "hint": "",
            "question": "23. נודע בשערים בעלה, בשבתו עם זקני ארץ?",
            "answer": "כתב המאירי, ששמרה לבעלה שלא יצטרך לזלזל עצמו לנוד הנה והנה כהדיוט, רק שיודע ויוכר בחשיבות ובמעלה בשער העיר, מקום ישיבת נכבדי העיר וזקניה, והמלבי\"ם כתב, והיא תחזיק יד בעלה שיעסוק בתורה, עד שיהיה איש גדול מצוין בשבתו עם הסנהדרין והזקנים יושבי שער."
          },
          {
            "hint": "",
            "question": "24. סדין עשתה ותמכור, וחגור נתנה לכנעני?",
            "answer": "כתב המאירי, מה שטרחה בעשיית הסדין לא תעכבהו לעצמה לשכב עליו להנאת עצמה, רק תמכרהו לקנות בו דבר קיים, וכן בעשיית החגור ושאר התכשיטים שטרחה בעשייתם, לא תעכבם לעצמה להתקשט, אלא נותנתו לסוחר למוכרו ולקנות ממנו דבר קיים."
          },
          {
            "hint": "",
            "question": "25. עוז והדר לבושה, ותשחק ליום אחרון?",
            "answer": "רש\"י כתב, ביום המיתה נפטרת בשם טוב, וכל ימיה תשחק על יום מיתתה שיהא נכבד בשם טוב, והמלבי\"ם כתב, שהמצווה יהיה לה לבוש רוחני שבו תלבש עת תפשוט בגדיה החומריים."
          },
          {
            "hint": "",
            "question": "26. פיה פתחה בחכמה, ותורת חסד על לשונה?",
            "answer": "מיד בקומה משנתה פיה פתחה בחכמה בברכות והודאות לבורא עולם, ותורת חסד על לשונה ללמד גם את בני הבית להודות לה' ולברכו על חסדו, וגם להורות להם לעשות טוב וחסד."
          },
          {
            "hint": "",
            "question": "27. צופיה הליכות ביתה, ולחם עצלות לא תאכל?",
            "answer": "כתב רש\"י, היא בביתה נותנת לב על צרכי בני ביתה איך ינהגו באמת ובצניעות, ובמצודת דוד כתב, ולחם עצלות, רוצה לומר, שלא תשהה ותתעכב באכילתה זמן הרבה כדרך העצל, אלא תמהר לחזור למלאכתה."
          },
          {
            "hint": "",
            "question": "28. קמו בניה ויאשרוה, בעלה ויהללה?",
            "answer": "בהקדמה לכתב סופר על התורה, נכתב זיכרון תודה על ידי בנו הקדוש הרב שלמה סופר וזה לשונו, נראה לי הכוונה, כי הרבה פעמים מעידים בדברים על אדם ומפליגים בתוארים ושבחים אשר אין בו אמת, אבל מי שהעדות עליו מוכח מתוכו ועדיו החיים המה זכין לו, ואי אפשר להכחיש את החי, בזה נדע כי אמת נאמנת העדות, והנה אבן הבוחן של אשת חיל הוא אם מגדלת בניה ועומדת לימין בעלה שיעסקו בתורה ועבודת ה', ועל ידי השתדלותה שעשתה פועלים לתורה בעלה ובניה בעשותם מצוות ה' על ידי זה גם היא זוכית, האישור וההילול האמיתי שאי אפשר להכחיש הוא על ידי הבנים שהבעל יתמיד בעבודת ה' ושיהיו הבנים מגודלים על ברכי התורה כי אם אין לאישה חפץ וחשק בזה, כמעט אי אפשר שהבעל יתמיד בעבודת ה' והבנים יהיו בני תורה ועל כן אמר קמו בניה ויאשרוה בעלה ויהללה, ואין מן הצורך לפרש ולהפליג בשבחים, רק להראות באצבע על הבנים והבעל מה הם ומזה נראה בעליל ערכה ומהותה, וחלק הזה יעיד על כולה."
          },
          {
            "hint": "",
            "question": "29. רבות בנות עשו חיל, ואת עלית על כולנה?",
            "answer": "אף על פי שכל המעלות האלו אין למוצאן באישה אחת אלא בהרבה, את עלית על כולנה, בך נתאחדו כל המעלות האלה."
          },
          {
            "hint": "",
            "question": "30. שקר החן והבל היופי, אישה יראת ה' היא תתהלל?",
            "answer": "מדבר כאן כשנפטרה לבית עולמה, ובעלה ובני ביתה מספידים אותה ומדברים בשבח פרי ידיה ומעשיה, ואומרים, אמנם יש נשים שמשתבחות בחן, ויש המשתבחות ביופי, אבל אין להשוות אליך, כי את משובחת הן בחן והן ביופי והן ביראת ה', כי הוספת אוצר נחמד המחזיק הכל- שהיא היראה, וביראת ה' גידלת את כל בני ביתך."
          },
          {
            "hint": "",
            "question": "31. תנו לה מפרי ידיה, ויהללוה בשערים מעשיה?",
            "answer": "כתב במעם לועז, לא רק אותה תשבחו על יראתה, אלא גם על מעשיה הטובים, שחינכה את בני ביתה לילך בדרכי התורה, ולמדנו מוסר ודרך ארץ שישתדל האדם לישא אישה טובה לפי שהיא יסוד הבית ועיקרו, והיא הכנה לאדם להגיע אל הצלחת התורה והמצוות, וצריך לנהוג עימה כבוד שלא ילבין פניה, וינהג עמה בצניעות בפני אחרים, וכן תנהג האישה בדרך הממוצע במלבושיה ובכל ענייניה וקישוטיה, ותכבד את בעלה ותגמול לו רק טוב ולא רע, ולהשתדל שיכבדוהו בני האדם, ותפקח על כל ענייני הבית בזריזות ובאמונה, ובזה תשרה הברכה במעונם."
          }
        ]
      }
    },
    "קהלת": {
      "א": {
        "": [
          {
            "hint": "",
            "question": "1. מה בא שלמה ללמדנו?",
            "answer": "כתב במעם לועז דחמישה דברים גדולים רצה שלמה להודיע לכל באי עולם:<br>1. למה נקרא שמו של שלמה קהלת בן דוד?"
          },
          {
            "hint": "",
            "question": "2. מדוע נכתב שהיה מלך בירושלים הרי מלך על כל ישראל?",
            "answer": "איתא בסנהדרין דף כ' בתחילה מלך שלמה על כל העולם, ואח\"כ על כל ישראל ולבסוף על ירושלים לבד, בילדותו מלך על כל העולם כולו וכתב שיר השירים ולכן מכנהו שם סתם בשם מלך, ואח\"כ ירד בהדרגה מגדולתו ונשאר מלך רק על ישראל וכתב את ספר משלי, ולעת זקנותו כתב ספר קהלת והוא היה אז מלך רק רק בירושלים ולבסוף היה למלך על ביתו."
          },
          {
            "hint": "",
            "question": "3. כנגד מה אמר קהלת שבע הבלים?",
            "answer": "איתא במ\"ר תנא ר' שמעון בן אלעזר שבעה הבלים אמר קהלת כנגד שבעה עולמות שאדם רואה בחייו, בן שנה - דומה למלך הכל מחבקין ומנשקין אותו, בן שנתיים ושלוש דומה לחזיר שפושט ידיו בביבין ומתלכלך, בן עשר ואילך דומה לגדי ההולך ומקפץ, וכל הנזקים שעושה אינם בעיניו כלום, בן עשרים הרי הוא דומה לסוס שהוא מתייפה ומשתדל לישא אישה, בן שלושים הרי הוא דומה לחמור שהוא צריך לסבול נטל פרנסת אשתו ובני ביתו, בן ארבעים כשהוליד בנים הוא מעיז פניו ככלב להביא טרף לביתו למרות הביזיונות אם לא זכה להתפרנס בכבוד, וכשהזקין הרי הוא כקוף שהכל מלגלגים עליו, וזה דווקא אם הוא עם הארץ, ותכלית הדרשה להראות שכל תקופה לבדה כשהיא לעצמה היא הבל."
          },
          {
            "hint": "",
            "question": "4. מה יתרון לאדם בכל עמלו שיעמול תחת השמש?",
            "answer": "מה הריווח בכל העמל שמשקיע האדם שאוסף ומקבץ ממון למכביר הרי היום הוא כאן ומחר בקבר, ויניח הכל ליורשים ולא ייקח מאומה בידו, ומה תכלית יש בזה שישתדל בו כל כך צלם אלוקים להשיגו."
          },
          {
            "hint": "",
            "question": "5. באיזה עמל יש יתרון?",
            "answer": "איתא בשבת דף ל' בעמל שתחת השמש הוא דאין לו יתרון, אבל בעמל שקודם השמש יש לו יתרון, דהיינו שהתורה קדומה בזמן מן השמש שנבראה תתקע\"ד דורות קודם שנברא העולם, לכן בעמלה של תורה יש יתרון נצחי שימשיך ללכת עימו שאינו נשאר תחת השמש."
          },
          {
            "hint": "",
            "question": "6. מדוע אין טעם ליגיעה שהאדם מתייגע בעוה\"ז עבור הגשמיות?",
            "answer": "דור הולך ודור בא, כשם שהדורות הקודמים הורישו נכסיהם לדורות אלו כך יורישו הדורות האלו נכסיהם לדורות הבאים, ואילו הארץ לעולם עומדת הנכסים נשארים בעינם, ואין האדם נצחי בעולם הזה, ואי אפשר לומר שתכלית חיי האדם היא בעוה\"ז, ובהכרח עיקר תפקידו של האדם לחיים הנצחיים בעולם הבא."
          },
          {
            "hint": "",
            "question": "7. למה רואים את כל באי עולם רודפים אחר הקניינים הארציים?",
            "answer": "כי אין הדורות למדים מן הדורות הקודמים, אלא דור הולך ודור בא, וכל דור מתחיל מחדש, והארץ לעולם עומדת במצבה, לכן אין לומדים הדורות זה מזה, וזהו מפלאי הקב\"ה בטבע העולם, אע\"פ שהכל רואים שסופם למות, עוסקים הבריות בפריה ורביה וממשיכים הדורות כי לא לתוהו בראה לשבת יצרה."
          },
          {
            "hint": "",
            "question": "8. ואל מקומו שואף זורח הוא שם - לבאר?",
            "answer": "אחר שקיעת השמש, שואפת השמש לשוב אל מקום אשר זרחה אתמול משם, שתזרח שם גם היום, וכתב האבן עזרא כי השמש הוא שורש במלאכת שמים כדכתיב ולשמש שם אוהל בהם שלא הזכיר שם הכוכבים, וא\"כ גם אתה בן אדם אל תתרשל בעבודתך אע\"פ שיש לך עיכובים ומיני צער."
          },
          {
            "hint": "",
            "question": "9. סובב סובב הולך הרוח ועל סביבותיו שב הרוח - על מה קאי?",
            "answer": "פרש\"י דקאי על הרוח של השמש שפעם נוטה אל צפון ופעם אל דרום, ביום ארוך מתחילה הזריחה בקרן מזרחית צפונית ושוקעת בקרן צפונית מערבית וזה ביום, ובלילה סובבת פני צפון, ויש תקופות שהיום והלילה שווים, וזורחת באמצע המזרח, ושוקעת באמצע המערב, ויש תקופות שזורחת בקרן מזרחית דרומית, ושוקעת בקרן מערבית דרומית, והאבן עזרא מפרש דקאי על הרוח שפעם יתנועע האוויר לפאת צפון ופעם לפאת דרום, ויסוב מדרום לצפון על פאת מזרח, ומצפון לדרום על פאת מערב, והשמש היא סיבת רוב תנועות הרוח, ויורדי הים ידעו מהם שהם על דרך אחד ביום לשנה, ורואים שהעולם חסר מנוחה אלא תמיד בתנועה."
          },
          {
            "hint": "",
            "question": "10. כל הנחלים הולכים אל הים והים איננו מלא?",
            "answer": "כתב האבן עזרא אע\"פ שהנחלים הולכים אל הים לא יהיה מלא עד שיעבור החוק ויכסה הארץ, בעבור שהמים שהלכו אליו ישובו ללכת על מקומם פעמים אין קץ להם, כי תמיד יעלה אד מן הים אל הרקיע והם רוב העננים והמים המתוקים יעלו בעבור קלותם, והאד ישוב גשם, כעניין הקורא למי הים וישפכם ומימי המעיינים מהגשם וכל הנחלים יצאו מהמעיינים, הלא תראה בשנת בצורת ייבשו רוב המעיינים, וכתוב ויבש הנחל כי לא היה גשם בארץ."
          },
          {
            "hint": "",
            "question": "11. אל מקום שהנחלים הולכים שם הם שבים ללכת - לבאר?",
            "answer": " ר' אליעזר אומר משם הם שואבים, דסובר דכל העולם היינו הנהרות והבארות ממימי האוקיאנוס שותים, ואע\"פ שמימי האוקיאנוס מלוחים, מתמתקים בעננים, כן גם המים הנקווים אל המעיינות מן האוקיאנוס מתמתקים בעובי עפר הארץ, ור' יהושע סובר ממים עליונים העולם שותה כדכתיב בפרשת עקב למטר השמים תשתה מים, וכל הנהרות והבארות מתמלאים ממי הגשם, ולכן דריש ר' אליעזר הלשון שבים כמו שואבים, ורצה לומר שהנהרות שואבים מימיהם ללכת עוד הפעם אל הים, וכן הוא תמיד, ור' יהושע סבירא ליה ממי מטר הם מתמלאים מפרש המילה שבים כפשוטה על התמדת פעולתם ללא הפסק - תורה תמימה."
          },
          {
            "hint": "",
            "question": "12. מהם ארבע השורשים עליהם מושתתים כל הנמצאים בעולם?",
            "answer": "השמש שהוא מקום האש, והרוח והמים והארץ בעבור היות כל הנמצאים תחת השמש נולדים מהם - הצומח, החי ובני אדם, העוף ודגי הים."
          },
          {
            "hint": "",
            "question": "13. כל הדברים יגעים - לבאר?",
            "answer": "כתב האבן עזרא אחר שהודיע ארבע השורשים שהם עומדים על מתכונתם, והפרטים הנולדים מהם לא יעמדו רגע אחד על מתכונת אחת, לכן לא יוכל האדם לספור אותם, והעין לא תשבע מראותם, והאוזן לא תמלא משמוע הפרטים, היינו כל הדברים נלאים וחסרים ואין כוח בהם על כן לא יוכל איש לדבר ולא תשבע עין לראות ולא תמלא אוזן משמוע, ונראה לי פירושו שהאדם מוגבל ע\"י הקב\"ה במה שהוא מסוגל לראות ולשמוע ולדבר למשל צבעים שהעין לא קולטת, וכן קולות רדיו, ותמונות טלביזיה, והן מבחינת כמות האינפורמציה שמסוגל לקלוט ע\"י מוחו וחושיו."
          },
          {
            "hint": "",
            "question": "14. מה שהיה הוא שיהיה ומה שנעשה הוא שיעשה - ואין חדש תחת השמש?",
            "answer": "מה שגזר הקב\"ה בששת ימי בראשית שיהיה, הוא שיהיה תמיד, ומה שנעשה הוא שיעשה ואין חדש תחת השמש כי הבריאה שלמה ולא חסרה, ואמר ריב\"ל כל מה שת\"ח ותיק עתיד להורות כבר היה וניתן הלכה למשה מסיני, וכן בכל חידושי המדע והטכנולוגיה, הכל היה תולדות של אבות הבריאה."
          },
          {
            "hint": "",
            "question": "15. אין חדש תחת השמש אבל למעלה מן השמש?",
            "answer": "כתב רש\"י אבל ההוגה בתורה מוצא בה תמיד חידושי טעמים, שניתן לכל אחד כוח לחדש, כעניין שנאמר במשלי ה' - דדיך ירווך בכל עת, מה הדד הזה כל זמן שהתינוק ממשמש בו מוצא בו טעם, כן איתא בחגיגה אמר רבי אליעזר בן הורקנוס דברים שלא שמעתן אוזן במעשה מרכבה."
          },
          {
            "hint": "",
            "question": "16. רואים הרבה דברים חדשים בצומח בחי ובדומם - הכיצד?",
            "answer": "כתב בסדר היום אע\"פ שאנו רואים דברים שנראים כחדשים כמו ענה שמצא את הימים במדבר, שהרכיב סוס וחמור ויצא פרד, שהוא בריה שה' לא ברא, וכן מה שרואים בימינו אם בהנדסה גנטית בצומח ובחי שלכאורה בוראים בריות חדשות, וכן במדע ובטכנולוגיה כל ההמצאות החדשות, אין בזה משום חדש תחת השמש כי היו הדברים בכוח והצליחו להוציא אותם אל הפועל, וזה רק יש מיש, אבל יש מאין רק הקב\"ה ברא."
          },
          {
            "hint": "",
            "question": "17. אין זיכרון לראשונים וגם לאחרונים לא היה להם לזיכרון - לבאר?",
            "answer": "כשם שאין זיכרון לשונאי ישראל הראשונים הם דור אנוש ודור המבול והמצרים והעמלקים, כך יאבדו שונאי ישראל האחרונים קודם הגאולה, כמו הנאצים יימח שמם. ושאר שונאי השם."
          },
          {
            "hint": "",
            "question": "18. מדוע לא נכתב בתחילת הספר אני קהלת הייתי מלך על ישראל בירושלים?",
            "answer": "אמר שמואל בר נחמני זה היה ראוי להיכתב בתחילת הספר, ולמה נכתב כאן אלא מלמד שאין מוקדם ומאוחר בתורה, אלא סידר הדברים כפי ההרגשות שעלו על לבו ואע\"פ שלא על סדר העניינים."
          },
          {
            "hint": "",
            "question": "19. ומדוע מודגש כאן אני קהלת הייתי מלך וגו'?",
            "answer": "כי עד עכשיו אמר הבל הבלים הכל הבל מתוך ההשגה שהשגתי בכוח הקבלה והחכמה, ומכאן ואילך אבאר הדבר מתוך הניסיון הרב שיש למלך בהנהגת ארצו וגם הייתי בירושלים עיר החכמה."
          },
          {
            "hint": "",
            "question": "20. מדוע ירד שלמה שלוש ירידות בחייו?",
            "answer": "בהתחלה היה מלך על כל העולם כולו ונתמעטה מלכותו ומלך על ישראל, ויש בזה מידה כנגד מידה שהקב\"ה ציווה למלך שלא ירבה לו סוסים ולא נשים ולא כסף וזהב ונכשל בזה לכן ירד. שריבוי הסוסים הוא מדרכי אומות העולם השמים מבטחם בסוסים כדכתיב אלה ברכב ואלה בסוסים ואנחנו בשם ה' אלוקינו נזכיר, וריבוי הכסף וזהב גרם לפירוד בין ישראל לאביהם שבשמים כדכתיב כסף וזהב הרביתי להם וזהב עשו לבעל, לכן נסתלקה לו המלוכה על ישראל ומלך רק על ירושלים בגלל ההבטחה לדוד, וע\"י ריבוי הנשים נסתלקה ממנו גם מלוכה זו ולא מלך אלא על ביתו."
          },
          {
            "hint": "",
            "question": "21. מהו לתור בחכמה? ולדרוש בחכמה?",
            "answer": "איתא במ\"ר י\"א תייר לחכמה, וי\"א תואר לחכמה וכתב בתורה תמימה שני דברים מרבים חכמה - האחד ע\"י קיבוץ חכמים שע\"י זה מתברר העניין, והשני ספרי לימוד טובים, והנה זה העושה קיבוץ חכמים נקרא תייר לחכמה וזה העורך ספרי לימוד טובים נקרא שעושה תואר לחכמה, ולדרוש היינו לחקור מצד החכמה."
          },
          {
            "hint": "",
            "question": "22. מדוע זה עניין רע הנעשה תחת השמים?",
            "answer": "כתב במצודת דוד מה שעזב ה' והניח כל המעשים לבני האדם בתת להם הבחירה לעשות כחפצם למען ענותן בגמול המעשים בעבור חופש הבחירה, כי לולא הבחירה אין עונש, והאדם יכול להגיע לבחירה ומעלה שיהיה שותף לקב\"ה ביצירת העולם, ומצד שני אם מתרחק מבוראו הוא מתקלקל ומקלקל העולם עימו."
          },
          {
            "hint": "",
            "question": "23. ראיתי את כל המעשים שנעשו תחת השמש והנה הכל הבל ורעות רוח - על מה קאי?",
            "answer": "על התאוות והתשוקות של העוה\"ז הכל הבל ורעות רוח שאינו מגיע לעולם לתכלית כוסף התאווה, ואם תאמר שאני אומר כן מפני שלא ראיתי שום תענוג, אין הדבר כן, שכן אני מעיד עלי שהיו לי מכל וכל, ובכל זאת אני מעיד שהכל הבל ורעות רוח היינו שברון רוח, חוץ מתשובה ומעשים טובים."
          },
          {
            "hint": "",
            "question": "24. מעוות לא יוכל לתקון וחסרון לא יוכל להימנות - לבאר?",
            "answer": "איתא במ\"ר העוה\"ב דומה לשבת והעוה\"ז דומה לערב שבת, ואם אין אדם מכין בערב שבת מה יאכל בשבת, הווי מעוות לא יוכל לתקון וחסרון לא יוכל להימנות, כי העוה\"ז הוא עולם ההכנה לזכויות בעוה\"ב ע\"י מצוות ומעשים טובים ועוה\"ב הוא תשלום הגמול, ועוד מה שאדם עמל כל חייו ובסוף אין לו כל יתרון הוא מעוות שלא יוכל לתקון וחסרון שאינו יכול להימנות כמו שהולך ומונה כל המעשים למצוא דבר שאין בו חיסרון, והפשט הפשוט אם אירע במעשה האדם דבר מעוות ומקולקל אין בידו לתקן הקלקול, ודבר הנחסר במעשיו, אין בידו להשלימו להיות נמנה במניין הדברים אשר לא חסרו."
          },
          {
            "hint": "",
            "question": "25. מה טיב החכמה וסופה ותכלית הסכלות וסופה?",
            "answer": "ואומר קהלת ידעתי שגם החכמה יש בה שבר רוח, כי ברב החכמה אדם סומך על רב חכמתו ואינו מתרחק מן האסור ובא רוב כעס להקב\"ה. אני אמרתי ארבה סוסים ולא אשיב את העם מצרימה, ובסוף השיבותי, אני אמרתי ארבה נשים ולא יסור לבבי, והרי כתוב ונשיו הטו את לבבו, וידיעת טיב ההוללות השכלית הוא השעמום לא הועילו לו להגיע לטיב החכמה וסופה, בהעמידו זה מול זה."
          },
          {
            "hint": "",
            "question": "26. כי ברב חכמה רב כעס - לבאר?",
            "answer": "ככל שאדם לומד חכמה הוא רוצה לדעת עוד, כמו שדרשו אוהב כסף לא ישבע כסף אוהב תורה לא ישבע תורה, וכל שידע לא תתקרר דעתו ויהיה לו כעס ומכאוב."
          },
          {
            "hint": "",
            "question": "27. יוסיף דעת יוסיף מכאוב - לבאר?",
            "answer": "לכאורה זה כדלעיל, ועוד שהגדול מחברו יצרו גדול ממנו, והיצר מתגרה בו להכשילו, ועוד מי שמוסיף דעת ומכיר שיש מסדר מכוון לתכלית, מוסיף מכאוב על רוע הסדר ההוה במציאות לפי דעתו."
          }
        ]
      },
      "ב": {
        "": [
          {
            "hint": "",
            "question": "1. מהו אנסכה בשמחה?",
            "answer": "אנסה ואתנהג במלכותי בשמחת תענוגים לבחון אם זו הדרך הנכונה, ולבזות את הטוב הרוחני, והנה גם הוא הבל, דבר שאין בו ממש ויתרון."
          },
          {
            "hint": "",
            "question": "2. לשחוק אמרתי מהולל ולשמחה מה זאת עושה - לבאר?",
            "answer": "איתא במ\"ר לשחוק אמרתי מהולל, מה מעורבב השחוק ששחקה מידת הדין על אלישבע בת עמינדב ששמחה הרבה על גדולתה שראתה ד' שמחות ביום אחד, משה יבמה מלך, נחשון אחיה נשיא ראש הנשיאים אהרון בעלה כה\"ג, שני בניה סגני כהונה היינו נדב ואביהוא דאלעזר ואיתמר נתמנו אח\"כ תחתם, וכיוון שנכנסו להקטיר קטורת שלא ברשות נשרפו ונהפכה שמחתה לאבל, הוי, ולשמחה מה זו עושה, ומה דתלה השמחה באלישבע ולא באהרון י\"א משום דלא תלה אהרון הגדולות האלה בו בזכותו, אלא רק מחסדי ה' אתו ולכן לא החזיק טובה לעצמו לשמוח בכל אלה, מה שאין כן הנשים אין דעתן תקיפה כל כך להבליג על רגשותיהן ושמחותיהן הפנימיות."
          },
          {
            "hint": "",
            "question": "3. מה המגרעה של השחוק?",
            "answer": "השחוק והלצון כל הטובע בהם כאילו טובע בים הגדול שקשה מאוד להימלט ממנו, כי השחוק מאבד את לב האדם ששוב אין הטעם והדעת שולטים בו והוא כשיכור או שוטה שאי אפשר להנהיגם, שהשחוק מסיר הלב מן המחשבות הישרות, והרי זה כעין המשוח בשמן שכל החיצים נשמטים ממנו, ובשחוק קטן נופלים כל דברי ההתעוררות, ואילו שמחה של תורה מיישרת דרכו של אדם, ועליה נאמר בפרק ח' לקמן פסוק ט\"ו ושיבחתי אני את השמחה, שאפילו את הייסורים הוא מקבל בשמחה, והנה מילי בייסורים שלו, אבל בייסורים של חברו עליו להצטער על כך תמיד."
          },
          {
            "hint": "",
            "question": "4. תרתי בלבי למשוך ביין את בשרי - לבאר?",
            "answer": "אמר שלמה לאחר שראיתי שהשמחה לבדה והחכמה לבדה אינן טובות, ומכל שכן שהסכלות לבדה אינה טובה, ניסיתי למזג ג' הדברים יחד חכמה, שמחה וסכלות ונקטי ביין לשון משיכה, כי הגוף עצל ויש למושכו לפעולה כמו שמושכים סוס עצל ובחכמה נקט לשון נהיגה, כשם יש לנהוג סוס הנוטה לצדדים שלא יסטה מהדרך הישרה, ובסכלות נקט לשון אחיזה כסוס פרא שיש לרסנו כך יש לרסן התאוות."
          },
          {
            "hint": "",
            "question": "5. עד אשר אראה איזה טוב לבני האדם אשר יעשו מספר ימי חייהם - לבאר?",
            "answer": "ההנהגה למשוך ביין בשרי, לא הסכמתי להתמיד אותה, זולתי עד אשר אראה איזה חלק מחיי שעה ראוי שיבחרו בו בני אדם בימי חייהם שהם מעטים - ספורנו."
          },
          {
            "hint": "",
            "question": "6. איזה דברים כנס ואסף שלמה ובכללם?",
            "answer": "הגדלתי נכסי יותר משאר מלכים, בניתי לי בתים הן בתי מלוכה והן בית המקדש, נטעתי לי כרמים, עשיתי לי גינות ופרדסים שגם הנשמה תיהנה מן הריח, נטעתי בהם כל עצי פרי עשיתי לי ברכות מים להשקות מהם יער צומח עצים, קניתי עבדים ושפחות ומשרתים מבני ישראל היו לי כבני בית, גם מקנה בקר וצאן הרבה היה לי מכל שהיו לפני בירושלים, כנסתי לי כסף וזהב, ואבנים טובות ומרגליות שהם סגולות מלכים, וכל מיני כלי זמר, ומרכבות נוי, ואף חכמתי לא הנחתי בשביל כל המעשים האלה ועמדה לי ולא שכחתיה, שלא להיגרר אחר כל נכסיי לומר כוחי ועוצם ידי עשה לי החיל הזה, ולא העביר אותי העושר על דעתי."
          },
          {
            "hint": "",
            "question": "7. מה דרשו במ\"ר על הגדלתי מעשי וגו'?",
            "answer": "א\"ר חייא בר נחמיה אין הכתוב מדבר אלא בדברי תורה ולא בא הכתוב להשמיענו עושרו של שלמה, הגדלתי מעשי קאי על הלוחות מעשה אלוקים המה, והיינו הרבצתי תורה שהיא מעשה ה', בניתי לי בתים - בתי כנסיות ובתי מדרשות, נטעתי לי כרמים - אלו שורות של ת\"ח שישבו שורות שורות ככרם, עשיתי לי גנים ופרדסים אלו משניות, כי המשנה היא יסוד התורה שבעל פה ונדמתה לגינות ופרדסים שהם היסוד לגידולי פירות, ונטעתי בהם כל עץ פרי - זה התלמוד, עשיתי לי בריכות מים - אלו הדרשנים הדורשים בקהל עם, ע\"ש הוי כל צמא לכו למים, להשקות מהן יער צומח עצים - אלו התינוקות, קניתי לי עבדים ושפחות - אלו העכו\"ם שנאמר גם על העבדים ועל השפחות בימים ההמה אשפוך את רוחי, ובני בית היה לי - זה רוח הקודש, כמו שכתוב במשה נאמן ביתו, גם מקנה וצאן - אלו הקרבנות, כנסתי לי גם כסף וזהב - אלו דברי תורה דכתיב בו הנחמדים מזהב, וסגולת מלכים - זו התורה, דכתיב בי מלכים ימלוכו, והמדינות - אלו תלמידי חכמים שמדיינין בהלכה, עשיתי לי שרים ושרות - אלו התוספתות המבארות עיקרי ענייני המשנה, ותענוגות - אלו האגדות שהן עינוגו של מקרא, שדה ושדות - דיינים זכרים ודיינים נקבות, כמו שודא דדייני, ולאו דווקא דיינים ממש כי אישה פסולה לדון, אלא שופטות ומשגיחות כמו דבורה אשת לפידות."
          },
          {
            "hint": "",
            "question": "8. וכל אשר שאלו עיני לא אצלתי מהם - על מה קאי?",
            "answer": "איתא במ\"ר כל ששאלו עיני בנשים, לא אצלתי מהם, היינו לא הבדיל עצמו להתרחק מהן."
          },
          {
            "hint": "",
            "question": "9. לא מנעתי לבי מכל שמחה - לבאר?",
            "answer": "לא הסרתי לבי מכל שמחה, לא נהגתי ככסילים שכל מעיינם אסיפת הון, אלא מטרתי הייתה לשמוח בעמלי ולא דחיתי שמחתי, לאמור מחר אשמח, וזה היה חלקי מכל עמלי, היינו הרחבת הלב, אע\"פ שבעמל יש עיצבון ושמחה, את העיצבון השלכתי מנגד ולקחתי רק את חלק השמחה."
          },
          {
            "hint": "",
            "question": "10. ופניתי אני בכל מעשי שעשו ידי בכל עמלי שעמלתי - והמסקנה?",
            "answer": "במצבי זה שאני חכם וסכל ושמח ביקשתי מסקנה, והנה הכל הבל ורעות רוח ואין יתרון תחת השמש, כי אין בהם תועלת נצחית, ואין יתרון לעשיר על פני העני, כיוון שעתיד להניח הכל לבאים אחריו."
          },
          {
            "hint": "",
            "question": "11. כי מה האדם שיבוא אחר המלך את אשר כבר עשהו - לבאר?",
            "answer": "אומר שלמה אחר שניסיתי את החכמה לבדה והנה אינה טובה, ואח\"כ ניסיתי החכמה המהולה בסכלות והנה גם זו אינה טובה, ואח\"כ מהלתי שלושתם כאחת, וגם אינם טובים, ולכן מה האדם שיבוא אחר המלך, שלא יוכל להיות רק אחד משלושה: חכם ביותר, חכם וסכל, חכם ושמח, מהו האדם שיבוא אחר המלך, אשר כבר נסהו, ויפה ניסיוני לכל אדם, ואם כן אין לנו להישען רק על קבלת האבות, וצדיק באמונתו יחיה."
          },
          {
            "hint": "",
            "question": "12. ראיתי אני שיש יתרון לחכמה מן הסכלות כיתרון האור מן החושך - לבאר?",
            "answer": "כתב הספורנו ראיתי שיש יתרון לחכמה המושגת בכוח השכלי, מן הסכלות והמשיג את המוחש בלבד בלתי התבוננות כיתרון האור מן החושך שהוא היעדר האור, והמצודת דוד כתב שלולא הסכלות לא היה נודע תפארת החכמה, כי אין דבר ניכר אלא מפני הפכו, והרמב\"ם כתב שלולא המשתגעים לא היה אדם בונה בית חזק ולכן לסכלות צריכים."
          },
          {
            "hint": "",
            "question": "13. החכם עיניו בראשו והכסיל בחושך הולך?",
            "answer": "החכם רואה את הנולד העתיד, ובתחילת דבר מסתכל מה יהיה בסופו, והכסיל לא יבין את זאת ועיניו לא יביטו למרחוק, והרי הוא כהולך בחושך ולא רואה את הנולד, ובזה יוקש."
          },
          {
            "hint": "",
            "question": "14. וידעתי אני שמקרה אחד יקרה את כולם?",
            "answer": "ואע\"פ שהחכם עיניו בראשו ורואה הדברים שיארעו בסוף, והכסיל בחושך הולך, מכל מקום ככל שירבה חכמה יחסר חכמה ואם כן למה חכמתי יותר והריני דומה לכסיל, וי\"א שגם החכם ימות ככסיל ולמה ציערתי נפשי וסבלתי צער היצר ולא הלכתי אחר עיני, ובכל זאת יש למאוס הסכלות."
          },
          {
            "hint": "",
            "question": "15. ודיברתי בלבי שהכל הבל?",
            "answer": "גם החכם צריך לייחד כל מעשיו לשם בוראו כפי שמבואר בחובות הלבבות בשער יחוד המעשה, שהאדם אינו יוצא ידי חובתו בכל מה שעושה, שהאדם השלם המתבונן היטב בכל מעשיו ימצא חסרון בכל אחד, כי מי יוכל לצאת חובתו נגד מלך מלכי המלכים הקב\"ה, וכפי גדולת האדם צריכה להיות עבודתו זכה, ומי יכול לשער גודל החסדים והניסים והנפלאות שעושה הקב\"ה עם האדם."
          },
          {
            "hint": "",
            "question": "16. אין זיכרון לחכם עם הכסיל ואיך ימות החכם עם הכסיל?",
            "answer": "הרי החכם והכסיל אין זיכרונם שווה, שהחכם לברכה והכסיל ירקב, ובשכבר הימים ייזכר רק החכם ולא הכסיל שהעושר וההצלחה נשכחת, ואיך זה שמיתת שניהם שווה."
          },
          {
            "hint": "",
            "question": "17. מדוע שנא שלמה את החיים?",
            "answer": "כי רע עלי המעשה שנעשה תחת השמש, שיש צדיקים שמגיע להם כמעשה הרשעים, ורשעים שמקבלים טובה, ובאמת הכל הבל ורעות רוח, הטובה של הרשע הבל היא שתחלוף מהר, והרע של הצדיק רעות רוח, כדי לשבר לבו למקום."
          },
          {
            "hint": "",
            "question": "18. מדוע שנא את כל עמלו שעמל תחת השמש?",
            "answer": "ואומר הכתוב מפני שאניחנו לאדם שיהיה אחרי. ורק את אלו שמכוונים לדברים ארציים את אלו שנא, אבל כל המעשים שהם למעלה מן השמש, הרי הבן מזכה את האב לאחר מותו."
          },
          {
            "hint": "",
            "question": "19. מדוע אומר קהלת מי יודע החכם יהיה או סכל וישלוט בכל עמלי שעמלתי?",
            "answer": "הרי כל אחד מכיר את בניו יורשיו, אלא שאין שייכות בין זה לזה, כי העמל שהוא עמל יקבל וירש בנו גם יהיה סכל, ואע\"פ שדרך העולם היא שדור אחד עמל לטובת הדור הבא, בכל זאת עדיף היה שהעמל יהיה מונח לפניו ולא לפני בנו הסכל, ואפילו אם בנו חכם מי יודע אם יהיה ירא שמים ויעשה בממון מצוות, ייתכן שיעשה בממון עבירות, ואז הפסדו של האב גדול."
          },
          {
            "hint": "",
            "question": "20. האם ראוי לאדם לחלק כל ממונו לבניו בחייו?",
            "answer": "מעשה באדם שאסף ממון רב ולעת זקנותו חילק את כל ממונו לכל בניו, וסופו שהיה חסר לחם והיה נצרך לבניו ולא רצו לפרנסו, וכל בן היה מדחהו אצל אחיו, ואמר לכל אחד מבניו יש לי ארגז שמונחים בו כספים והוא סתום וחתום, אל תפתחו אותו אלא לאחר מותי, וכששמעו הבנים כך חשבו בודאי יש לו לאבינו מטמון גדול, והתחילו מכבדין אותו, לאחר מותו פתחו את הארגז ומצאו בו שוט ומכתב, במכתב היה כתוב, כל המחלק כל נכסיו לבניו בחייו ראוי למכות שוט."
          },
          {
            "hint": "",
            "question": "21. ומי יודע אם חכם יהיה או סכל וישלוט בכל עמלי - מה אמרו חז\"ל?",
            "answer": "איתא במ\"ר ר\"מ היה מרוויח שלוש סלעים בכל שבוע, והיה אוכל ושותה בחד, ומפרנס לרבנן בחד, ומתכסי בחד, אמרו לו תלמידיו, לבניך מה יהיה, אמר להם, אם יהיו צדיקים הלא כבר אמר דוד ולא ראיתי צדיק נעזב וגו', ואם לא, למה זה אניח את שלי לאויבי המקום, לפיכך אמר שלמה, ומי יודע החכם יהיה או סכל וישלוט בכל עמלי."
          },
          {
            "hint": "",
            "question": "22. וסבותי אני לייאש את לבי על כל העמל שעמלתי תחת השמש - לבאר?",
            "answer": "תרתי במחשבתי וסובבתים לכל לצד, ולאחר ששנאתי את החיים, הרי משתמע מכך שיש לי לאבד את כל הרכוש פרי עמלי, חזרתי ואמרתי את זה לא אעשה אבל אייאש את לבי על כל העמל שעמלתי תחת השמש, שאחדל מלאהוב את הנכסים האלו שעמלתי כל כך באסיפתם."
          },
          {
            "hint": "",
            "question": "23. ולאדם שלא עמל בו יתננו חלקו - מדוע חזר וכפל עניין זה?",
            "answer": "י\"א שבתחילה דיבר על העמל שאדם עתיד להנחיל ואינו יודע מי יהיה, חכם או סכל, ועכשיו מדבר על הרכוש שייתן לאחר בעודו בחיים, וגם זה הבל ורעה רבה האסיפה שאסף בלא חשש שיתננו לאחר."
          },
          {
            "hint": "",
            "question": "24. האם יכול אדם למכור חלק בתורה שלמד?",
            "answer": "י\"א שהעוסק בתורה יכול להתנות עם חברו ליתן לו חלק מלימודו תמורת חלק שייתן לו השני בריוח ממונו, כמו יששכר וזבולון, וזהו רק לגבי התורה שילמד, אבל לא לגבי התורה שכבר למד, דמי שמוכר תורתו שלמד כבר גורם לחברו רעה שהעסק בטל, וגם רעה לעצמו שזלזל בתורה, וזהו שכתוב כאן בפסוק - כי יש אדם שעמלו בחכמה ובדעת ובכישרון, ולאדם שלא עמל בו יתננו חלקו, היינו שנותן לו חלק שכבר למד, גם זה הבל, כי הקונה לא זכה בתורתו, ורעה לעצמו שזלזל בתורתו."
          },
          {
            "hint": "",
            "question": "25. כי מה הווה לאדם בכל עמלו וברעיון לבו שהוא עמל תחת השמש?",
            "answer": "אפילו נניח שלא יאכלו זרים יגיעו, והוא עצמו אוכל, סוף סוף מה יש לו מכל זה, שאינו דבר קיים ועומד, שלא ירד אחריו כבודו וההווה כהרף עין, והכל פורח ואינו בטוח בכל עמלו ולכן כל ימיו מכאובים."
          },
          {
            "hint": "",
            "question": "26. כי כל ימיו מכאובים וכעס ענינו וגם בלילה לא שכב לבו גם זה הבל הוא?",
            "answer": "מועטים בני האדם שאינם סובלים ממחלות ומכאובים שונים, וגם העניינים הארציים שלהם מלאים כעס ורוגז, ואין אדם מת וחצי תאוותו בידו, ולכן בלילה לא שכב לבו שעדיין מבקש ממון ונכסים, וגם חושש מגנבים ושודדים, וגם זה הבל שהפסיד האושר האמיתי בתורה ובמידות."
          },
          {
            "hint": "",
            "question": "27. האם אין טוב באדם שיאכל ושתה והראה את נפשו טוב בעמלו?",
            "answer": "דהיינו ייתן אל לבו לעשות משפט וצדקה עם המאכל והמשתה ולא יקמץ למען הניח העושר לבניו אחריו, והאדם אין עושה כן, אלא חושב להשאיר הרוב לבניו, גם זה ראיתי אני כי מאלוקים היא לעשות ולחשוב כן."
          },
          {
            "hint": "",
            "question": "28. כי מי יאכל ומי יחוש חוץ ממני?",
            "answer": "שלמה הביא ראיה לדבריו מעצמו, שהוא התנסה בכל, כי מי ייהנה מטוב העוה\"ז יותר ממני, ולו יאה לומר הבל, ולא למי שלא קנה ב' פרוטות מימיו יבוא ויגנה טוב העולם, ומי יעסוק בתורה ובמעשים טובים בשבילי, שאם אין אני לי מי לי, ששגגת תלמוד עולה זדון."
          },
          {
            "hint": "",
            "question": "29. כי לאדם שטוב לפניו - מה נתן ה'? ולחוטא?",
            "answer": "למי שמעשיו רצויים לפני ה' נתן חכמה ודעת ושמחה, לעשות בחייו צדקה וחסד ושמחה לאכול ולשתות כאוות נפשו, ולחוטא נתן בלבו חשק לאסוף הון רב, למען יהיה משומר לאדם צדיק שהוא ייקח הכל, וגם זה הבל ורעות רוח מה שנותן החוטא ליד הצדיק, כי יותר טוב היה אם בעצמו היה נותן צדקה מרצונו."
          },
          {
            "hint": "",
            "question": "30. מהי מעלת החכמה?",
            "answer": "גדולה היא החכמה שמביאה את האדם לידי יראת שמים, ואמרו חז\"ל אם אין חכמה אין יראה, והחכמה מגינה על האדם מן החטאים והעוונות, ואמרו חז\"ל על הפסוק החכמה תעז לחכם מעשרה שליטים אשר היו בעיר, מלמד שהחכמה מגינה על האדם מעשרה אברים שמחטיאים אותו, ואלו הן - שתי עיניו שמראין לו דברי עבירה, ושתי אוזניו שבהן שומע דברי עבירה, ושתי ידיו שבהן גוזל וחומס, ושתי רגליו שמוליכין אותו לדבר עבירה, ופיו אשר ידבר בו דבר עבירה ורכילות ולשון הרע, לבו שמחשב לעשות עבירות, ולא עוד שהחכמה מביאה את האדם לקיים התורה והמצוות, והחכמה היא אוצר ומטמון וקניין שאינו כלה והולך, והולכת עם בעליה בכל מקום אשר ילך שם, והיא אור הנפש, וחיי הגוף ונועם הנשמה, ומנוחת הגווייה, ובריאות הלב, ואור העיניים ומשען המשכיל, ועמוד המבין, ויסוד הדעתן, והצלחת כל העניינים וקניין כל הקניינים ומהלל כל המסחרים, כי מי שקנה חכמה קנה הכל."
          },
          {
            "hint": "",
            "question": "31. כיצד משתמש האדם בחכמה?",
            "answer": "מבחין טוב מן הרע, ודבר נאה מן הכיעור, וע\"י כך יגיע למידות טובות ויישר דעותיו ויתקן כל מידותיו וימצא חן ושכל טוב בעיני אלוקים ואדם, ואדם ריק מחוכמה לא ייתכן שיהיו לו מידות טובות."
          },
          {
            "hint": "",
            "question": "32. כיצד מתנהג האדם בחכמה?",
            "answer": "ביישן ועניו וסבלן, קשה לכעוס ונוח לרצות, מקדים שלום לכל אדם, ובורח מן המחלוקת, ואוהב שלום ורודף שלום, ומוחל על עלבונו, ומגביר שכלו על יצרו בכל תאוותיו, דעתו נוחה עם הבריות, ודבריו מעטים ובנחת, שואל כעניין ומשיב כהלכה, לא נבהל להשיב, לא נחפז לעשות דבר, דן את כל האדם לכף זכות, לא נוקם ולא נוטר, לא מקנא ולא חומד, מספר בשבח האנשים ואינו מספר בגנותם לעולם, שונא הגאווה ובורח מן השררה, לא מרבה בשחוק כי השחוק מורה על השטות ומסיר הדרת פנים, אינו מוציא יותר מיכולתו, מסתפק בכדי הצורך ויניח המותרות, עוצם עיניו מן התאוות, נמנע מלהזיק, לא מגלה סוד, מקבל התנצלות מכל אחד, מה שמבטיח מקיים, מודה על האמת ושופט צדק, ונותן הדין מעצמו לנפשו, אינו שמח לאיד, ואוהב אנשי אמת, ומדריך אנשים בדרך ישרה , ויוכיחם בינו לבינו וימנעם מן העבירות, ויתחרט בעצמו כשיעשה דבר או דיבור שלא כהוגן, ויכבד כל אדם כפי מעלתו, ויישמר מן המידות המגונות והפחותות ומן המנהגים המגונים והמכוערים."
          }
        ]
      },
      "ג": {
        "": [
          {
            "hint": "",
            "question": "1. לכל זמן, ועת לכל חפץ תחת השמים?",
            "answer": "אם אין האדם דוחק את השעה הכל יפה וטוב, וכל הרעות באות מפני שאין לאדם ביטחון בבוראו, כי הקב\"ה קבע עתים וזמנים לכל דבר ודבר, והכל בהשגחה פרטית, ואם יחשוב האדם שיוכל לשנות את הגזירה אין כל יתרון במעשיו, ואם יבנה במקום שגזר הקב\"ה שייהרס, אין כל קיום למעשהו."
          },
          {
            "hint": "",
            "question": "2. האם ניתן להפוך טובה לרעה או רעה לטובה?",
            "answer": "בהשתדלות האדם לא יוכל לשנות כחוט השערה מה שנגזר עליו, אמנם הכל ביד הקב\"ה להפוך העת ברגע אחד מרעה לטובה ומטובה לרעה, לפי מעשיו של האדם, ושמא יאמר האדם אשב בטל כיוון שהכל נגזר, תלמוד לומר למען יברכך ה' בכל אשר תעשה, שהאדם צריך לעשות המוטל עליו ויהיו עיניו ולבו נשואים לשמים ומתפלל למי שהנכסים והעושר שלו, ויבטח בהשי\"ת שלא יחסר לו."
          },
          {
            "hint": "",
            "question": "3. מאי משנה עתים ומחליף את הזמנים?",
            "answer": "משנה העתים עצמם מרעה לטובה, ומחליף את הזמנים, היינו שמעביר זמן זה לזמן אחר, וזהו עניין עתים לטובה עתים לרעה במסכת ר\"ה דף י\"ז: עתים לטובה כיצד הרי היו ישראל רשעים גמורים בראש השנה ופסקו להם גשמים מועטים, לסוף חזרו בתשובה להוסיף להם, אי אפשר כיוון שנגזרה גזירה אלא הקב\"ה מורידן בזמנן על הארץ הצריכה להם, עתים לרעה כיצד הרי שהיו ישראל צדיקים גמורים בראש השנה ופסקו עליהם גשמים מרובים לסוף חזרו בהם, לפחות מהן אי אפשר שכבר נגזרה גזירה, אלא הקב\"ה מורידן שלא בזמנן על הארץ שאינה צריכה להם."
          },
          {
            "hint": "",
            "question": "4. מהם העשרים ושמונה העתים?",
            "answer": "א. עת ללדת ועת למות - עת קצוב לאישה להיות מעוברת עד שתלד, ועת למות שכל שנותיו של אדם קצובים, ומשעה שאדם נולד נקבע כמה יחיה, אם זכה משלים שנותיו, ואם לא פוחתין לו מהם דברי ר\"ע, וחכמים אומרים אם זכה מוסיפין לו על שנותיו, ואם לא פוחתין לו משנותיו - ואשרי לאדם ששעת מיטתו כשעת לידתו מה שעת לידתו נקייה אף שעת מיתתו תהא נקייה.<br>ב. עת לטעת ועת לעקור נטוע - פעמים אף לצורך מצווה כגון משבעת המינים לנטוע לצורך הבאת ביכורים, ועת לעקור כדי שהאחרות יגדלו או שהזקנות עשו את שלהם ועוקרים כדי ליטע נטיעות חדשות, וכן יש לעקור כאשר יש כלאיים.<br>ג. עת להרוג ואת לרפוא - כגון בשעת מלחמה ואפילו אומה שלימה או מי שנתחייב מיתה, ועת לרפוא בשעת שלום כי שבו אל השם, והכל תלוי במעשיהם של ישראל, וי\"א עת להרוג מי שנידון למות כשלא נמצא לו זכות, ועת לרפוא ללמד עליו זכות תחילה.<br>ד. עת לפרוץ ועת לבנות - עת לעשות פרצות בחומה בעת רדיפת אויב ועת לסתום הפרצות, וי\"א לשבור מצבות הגויים ולבנות מזבח לשם.<br>ה. עת לבכות ועת לשחוק - בשעת האבל ועת לשחוק לאחר האבל, עת לבכות בתשעה באב, ועת לשחוק לעתיד לבוא.<br>ו. עת ספוד ועת רקוד - בימי האבל ובזה ינוח הצער, ועת רקוד עם חתנים וכלות.<br>ז. עת להשליך אבנים ועת כנוס אבנים - להשליך אבנים מן הבית למען לא ייכשלו בהם, ועת לכנוס ולבנות בהם לעת הצורך, ובחורבן הבית ניתצו אבנים ויכניה לקח מהם למקום גלותו לבנות מהם בית הכנסת.<br>ח. עת לחבק כשאשתך טהורה, ועת לרחוק מחבק כשאשתך טמאה, ובדרש אם ראית כת צדיקים עומדים עמוד וחבקם ונשקם, ואם ראית כת רשעים רחק מהם ומכיוצא בהם.<br>ט. עת לבקש את הצדיק ועת לאבד פעמים ע\"י האבידה יוצא דבר גדול, כמו האתונות של אבי שאול שאבדו וע\"י כך זכה שאול למלכות.<br>י. עת לשמור - דכתיב הנה לא ינום ולא ישן שומר ישראל, ועת להשליך - דכתיב וישליכם אל ארץ אחרת.<br>י\"א. עת לקרוע - בשעת מלחמה, ועת לתפור - בשעת שלום, וי\"א עת לקרוע מלכות בית דוד ועת לתפור לעתיד לבוא, והיו לאחדים בידך - יחזקאל ל\"ז.<br>י\"ב. עת לחשות - פעמים שאדם שותק ומקבל שכר כדכתיב וידום אהרון וזכה שנתייחד הדיבור עימו, ועת לדבר - אז ישיר משה, ותשר דבורה.<br>י\"ג. עת לאהוב בשעת שלום, ועת לשנוא - בשעת מלחמה. וי\"א עת לאהוב דכתיב אהבתי אתכם אמר ה', ועת לשנוא דכתיב על כן שנאתיה.<br>י\"ד. עת מלחמה דכתיב וייהפך להם לאויב, ועת שלום דכתיב הנני נוטה אליה כנהר שלום, ונזכרו כ\"ח עתים י\"ד לטובה מצד החסד והרחמים וי\"ד מצד הדין וזהו שנאמר כוח מעשיו להגיד לעמו, רמז לכ\"ח דברים שבהם מתקיים העולם, ועל זה אמר דוד בידך עיתותי, בין על העתים הטובים ובין על העתים הרעים עלי להודות ולשבח, שהכל בא מידך בזמנו."
          },
          {
            "hint": "",
            "question": "5. מה יתרון העושה באשר הוא עמל - לבאר?",
            "answer": "מה יתרון העמל ממי שאינו עמל, שהרי הכל נגזר מראש והתשובה באשר הוא עמל, עצם העמל שהוא עמל, ובדרך צחות י\"א שהאדם מקבל כפי מה שהכין, ומה שמציע לעצמו עליו הוא שוכב."
          },
          {
            "hint": "",
            "question": "6. ראיתי את העניין אשר נתן אלוקים לבני האדם - מהו?",
            "answer": "ר' איבו אומר זה שיפוטו של ממון, היינו משפטו ומנהגו שאדם מתאווה ואם יש לו מאה מבקש מאתים, ור' יוחנן אמר זה שיפוטו של גזל, משפטו ודינו של גזל, ומסיים הפסוק לענות בו - ר' לוי אומר אם זכה אדם ועשה מממונו מצוות הוא מתפלל ונענה בו, כדכתיב וענתה בי צדקתי, ואם לאו הוא עונה בו ומקטרגו, הכסף נעשה קטגור שלו לענות בו סרה."
          },
          {
            "hint": "",
            "question": "7. את הכל עשה יפה בעתו - לבאר?",
            "answer": "אמר ר' תנחומא בעונתו נברא העולם לא היה ראוי להיבראות קודם לכן, אלא לשעתו נברא, ואמר ר' אבהו מכאן שהיה הקב\"ה בורא עולמות ומחריבן עד שברא את אלו ואמר זה נראה בעיני, ובא ר' אבהו ללמדנו שברא הקב\"ה את העולם בתכלית השלמות ובהנהגה נפלאה אחרי שהתבונן יפה בכל העולמות שבראם והחריבם."
          },
          {
            "hint": "",
            "question": "8. גם את העולם נתן בלבם?",
            "answer": "גם את חכמת העולם אשר נתן בלב הבריות לא נתן הכל בלב כל אחד ואחד, אלא זה קצת וזה קצת, כדי שלא ימצא האדם את כל מעשה הקב\"ה לדעת אותו ולא ידע את פקודתו ובמה ייכשל, כדי שייתן לב לשוב וידאג ויאמר היום או מחר אמות, שאם ידע האדם יום מיתתו קרובה לא יבנה בית ולא ייטע כרם."
          },
          {
            "hint": "",
            "question": "9. מבלי אשר לא ימצא האדם את המעשה אשר עשה האלוקים מראש עד סוף?",
            "answer": "איתא במ\"ר העלמת שם המפורש נתן בלבם, היינו השם שהיו שומעים אותו יוצא מפורש מפי כהן גדול, היה נעלם ונשכח מיד, מפני קדושתו היתירה אין מן הראוי שיהא שגור בפי הכל, ולכן נשכח, ועניין קדושתו הוא שעל ידו אפשר לדעת בענייני מעשה בראשית, ומה לפנים ומה לאחור, מה למעלה ומה למטה, והם עניינים דקים שאין כל מוח סובל אותם, ואפשר גם לטעות ולתעות בהם היינו במעשה בראשית ומעשה מרכבה."
          },
          {
            "hint": "",
            "question": "10. אהבת העולם ואהבת התינוקות מנין?",
            "answer": "נלמד מהפסוק וגם את העולם נתן בלבם, היינו התשוקה לבנות העולם ולנטוע נטיעות, ומחסדי ה' שיגדלו התינוקות, ומשלו משל למלך שהיו לו ב' בנים אחד גדול ואחד קטן, הגדול מנקה את הבית והקטן מטנף, ובכל זאת אוהב יותר את הקטן, וזה מחסדי ה' שיהיו מגדלים את התינוקות, ואל לו לאדם לפנק הרבה את ילדיו שבזה הם יוצאים רעים, כמו שאמר שלמה המלך ע\"ה חושך שבטו שונא בנו ואוהבו שחרו מוסר - משלי י\"ג, ויותר יש לו לאדם לאהוב את נפשם מאשר גופם."
          },
          {
            "hint": "",
            "question": "11. מה הטוב והמאושר בבני אדם?",
            "answer": "רש\"י כתב לשמוח בחלקו לעשות הטוב בעיני בוראו בעוד שהוא חי, וי\"א שישמח בשלו ויעשה טוב לשמח אחרים, שעיקר השמחה לשמוח ולשמח אחרים."
          },
          {
            "hint": "",
            "question": "12. וגם כל האדם שיאכל ושתה וראה טוב בכל עמלו מתת אלוקים היא - לבאר?",
            "answer": "כתב בתרגום כל אדם שיאכל וישתה ויראה טוב בעמלו בחייו, ויוריש נכסיו לבניו בזמן מותו, הרי זו מתנה מהקב\"ה, שהורשת הנכסים לבנים נקרא דבר טוב."
          },
          {
            "hint": "",
            "question": "13. כל אשר יעשה האלוקים יהיה לעולם אין להוסיף ולגרוע ממנו?",
            "answer": "האדם מצווה לשמור על הבריאה ולא לקלקלה, ומשום זה נאסר הסירוס והכלאיים שע\"י זה בא לבטל בריות שברא הקב\"ה בעולמו ולשנותם."
          },
          {
            "hint": "",
            "question": "14. והאלוקים עשה שיראו מלפניו - כיצד?",
            "answer": "כתב רש\"י אוקיאנוס פרץ גבולו בימי אנוש בציווי ה' והציף שלישו של עולם, שבעת ימים נשתנה הלוך החמה בדור המבול לזרוח במערב ולשקוע במזרח כדי שיראו מלפניו, ואמר ר' יהושע בן לוי לא נבראו רעמים אלא לפשט עקמומיות שבלב וליישר הדעות העקומות שבלב האדם, ואמר ר' יודן במ\"ר גדולה היראה, ששמים וארץ לא נבראו אלא בזכות היראה."
          },
          {
            "hint": "",
            "question": "15. אין להוסיף ואין לגרוע ממעשה האלוקים - לבאר?",
            "answer": "ההשתדלות לא תוסיף כגרגיר חרדל על הפרנסה שנגזרה עליו, כמו שכתוב במשלי י' ברכת ה' היא תעשיר ולא יוסיף עצב עימה, וא\"כ העמל או שאינו מועיל או שאינו נצרך."
          },
          {
            "hint": "",
            "question": "16. מה שהיה כבר הוא ואשר להיות כבר היה - לבאר?",
            "answer": "העולם כולו תנועה, דור הולך ודור בא, והחומר שנדחה ונפסד יבוא בצורה חדשה, וי\"א מה שאירע לו לאדם במשך השנה כבר נגזר עליו מראש השנה, וגם מה שעתיד להיות נגזר מקודם."
          },
          {
            "hint": "",
            "question": "17. והאלוקים יבקש את נרדף - לבאר?",
            "answer": "כיוון שהנרדף יש לו לב שבור האלוקים יבקש את הלב השבור ואיתא במ\"ר לעולם הקב\"ה מבקש קרבתן של נרדפים מן הרודפים, שכן מצינו שהבל נרדף ע\"י קין וכתיב וישע ה' אל הבל, וכן בנח ובני דורו, ובאברהם עם נמרוד הוא אמרפל, וביצחק עם פלישתים, וביעקב עם עשיו, וביוסף עם אחיו, ובמשה עם פרעה, ובדוד עם שאול, ובישראל עם האומות, ואפילו בקרבנות כן, אמר הקב\"ה שור נרדף מפני ארי, עז מפני נמר, כבש מפני זאב, לא תקריבו לפני מן הרודפים אלא מן הנרדפים, שנאמר שור או כשב או עז וגו' ירצה לקרבן."
          },
          {
            "hint": "",
            "question": "18. מקום המשפט שם הרשע ומקום הצדק שמה הרשע - מדוע הכפילות?",
            "answer": "מקום המשפט שראשיה בשוחד ישפוטו, ומקום הצדק קאי על פורענות, שיבואו ראשי הגויים למקום המשפט וידונו את ישראל בייסורים קשים ומשפטי מוות על מעלם בדין, וי\"א שבהכרח רואים שיש גמול ועונש בעוה\"ב, כי הקב\"ה מאריך אפו לרשעים והצדיקים סובלים, ובמקום שמצפים למשפט שמה הרשע, ובמקום שמצפים לצדק שם הרשע, אין זאת כי ישפוט ה' את הצדיק ואת הרשע לאחר זמן על כל מעשיהם לעולם הבא, ושלום הרשעים בעולם הזה וסבל הצדיקים מעידים על הישארות הנפש אחר המוות."
          },
          {
            "hint": "",
            "question": "19. כי עת לכל חפץ ועל כל המעשה שם - לבאר?",
            "answer": "כי יבוא עת התשלומין על כל רצון ועל כל המעשה הנעשה שם, רוצה לומר המקום ישלם גמול בין עשו מעשה רשע בפועל בין אם עדיין לא עשו כי אם רצו לעשות ולא עלתה בידם - מצודת דוד. וי\"א שאע\"פ שנגזר על אדם שיגזלו אותו ויפסידוהו, מכל מקום מתחייב הגזלן שהרי לו ניתנה הבחירה, ומי אומר שעל ידו יחויב זה, כי החפץ והבחירה ניתנו ביד האדם, והוא מתחייב על שבחר ברע."
          },
          {
            "hint": "",
            "question": "20. את הצדיק ואת הרשע ישפוט האלוקים - לבאר?",
            "answer": "הצדיק הנפתה אחר הרשע ואת הרשע המסית ומדיח ישפוט האלוקים לשלם גמולם, ובמ\"ר ליסטים עולה לגרדום ור\"ע עולה זה עולה מפני שמלסטם וזה עולה מפני שעסק בתורה, ורואים שהצדיק סובל יחד עם הרשע, וזה נגרם כי העולם נידון אחר רובו, וע\"י חטא נוסף מכריע את כל העולם לכף חובה, אבל לעתיד לבוא יקבלו הצדיקים גמולם כראוי להם לפי מעשיהם הטובים."
          },
          {
            "hint": "",
            "question": "21. מותר האדם מן הבהמה אין כי הכל הבל - לבאר?",
            "answer": "לאחר שתמה על השתוות החכם עם הכסיל ואמר כמקרה הכסיל גם אני יקרני, חזר ותמה על ההשתוות בין האדם והבהמה, שהאדם בחיר כל היצורים משתווה אל הבהמה בעניין המיתה כמוות זה כן מוות זה, ויתרונו והצלחתו של האדם יותר מן הבהמה אינו נראה משמת כי הכל נהפך להיות הבל לשוב אל העפר."
          },
          {
            "hint": "",
            "question": "22. מי יודע רוח בני האדם העולה היא למעלה ורוח הבהמה היורדת היא למטה?",
            "answer": "הבריות דנים רק לפי מראה עיניהם והרגשת חושיהם ואינם יודעים שרוח בני האדם עולה למעלה לתת דין וחשבון, לא כן הבהמה אינה צריכה לתת דין וחשבון, ובמדרש איתא נשמת הצדיקים עולה למעלה ונתונה באוצר, ונשמת הרשעים יורדת לגיהנום למטה."
          },
          {
            "hint": "",
            "question": "23. כיצד הודיע אברהם אבינו על הישארות הנפש?",
            "answer": "עד שקנה אברהם אבינו את מערת המכפלה לא היו הבריות יודעים מהישארות הנפש, והיו קוברים מתיהם במקום שנזדמן להם, ואח\"כ היו משתמשים בשדה ולא היו חוששין לביזיון המת, עד שבא אברהם אבינו וקנה את מערת המכפלה בכסף מלא וייחד אותה לקבורה בלבד ולא לשום תשמיש אחר, כי הצדיקים אינם מתים אלא שוכבים, ולכן צריך מקום מיוחד לכך, ולכן אומרים במוסף לשבת שקלים דודי זכור לי שקלי עפרון אשר שקל אב במכפל חברון, חקר שקלי יבוסי, זכור לי הזכות שפרסם עניין הישארות הנפש - מעם לועז."
          },
          {
            "hint": "",
            "question": "24. ראיתי כי אין טוב מאשר ישמח האדם במעשיו - לבאר?",
            "answer": "אם אדם שמח במעשיו סימן שהם מעשים טובים, כי על המעשים הרעים מתחרטים ואל יסמוך על בניו שיזכוהו, כי מי יביאנו לראות במה שיהיה אחריו. שיוכל לראות אם בניו הולכים בדרך הטובה, וכשאדם מתפלל יתפלל מתוך שמחה, שמי שהוא שרוי בעצבות נקרא בעל מום, ובעל מום פסול לעבודה, ונאמר עבדו את ה' בשמחה."
          }
        ]
      },
      "ד": {
        "": [
          {
            "hint": "",
            "question": "1. מדוע רואים עושקים ועשוקים?",
            "answer": "הבריאה נבראה לכולם ואלה שעושקים הבריות זה מפני שאינם מסתפקים במועט, אלא רוצים לבלוע תבל ומלואה, ואין מנחם לדמעת העשוקים, שהם בוכים ואין מושיע אותם מיד עושקיהם הבאים עליהם בכוח, וטוב לו לאדם אם אינו לא מן העושקים ולא מן הנעשקים ולא ראה את המעשה הרע הזה אשר נעשה תחת השמש."
          },
          {
            "hint": "",
            "question": "2. מנין שנפש האדם חצובה היא מלמעלה?",
            "answer": "אומר קהלת ושבתי אני ואראה שבתחילה התבוננתי ביצירת האדם שהוא מבחר הבריאה, וחזרתי להתבונן במעשים המושחתים הבאים מתוך כוח הבחירה של האדם, כגון עושק וגזל שעושים בני האדם זה בזה, והנה דמעות העשוקים על לחיים ואינה מעוררת רחמים, ואע\"פ ששערי דמעה לא ננעלו, אבל הם אינם נענים, ואין להם כוח וגבורה להינצל מעושקיהם, וקצתי בחיי מן המראה הזה, ואם כן אין ספק שיש דין למעלה."
          },
          {
            "hint": "",
            "question": "3. מדוע משבח קהלת את המתים מן החיים?",
            "answer": "שכל אדם יכול לקבל באהבה ייסורים הבאים עליו מן השמים, אבל אינו יכול לסבול ייסורים הבאים מבני אדם כמו שאמר דוד נפלה נא ביד ה' וביד אדם אל אפולה, וכיוון שהאנשים רעים כל כך שאינם מצילים עשוקים מיד עושקיהם שזו החובה הראשונה של אנשי המשפט, הרי טוב מותם מחייהם, כי שם אין אדם עושקם."
          },
          {
            "hint": "",
            "question": "4. כיצד קשור חזון העצמות היבשות שביחזקאל לכאן?",
            "answer": "איתא במ\"ר רבי יהודה ב\"ר סימון אמר ביחזקאל איירי קרא, בשעה שעמד יחזקאל על הבקעה ואמר העצמות היבשות שמעו דבר ה', מיד ותקרבו עצמות עצם על עצמו וגו', אמר להם בחייכם אמרתי לכם - ירמיהו ב' - שמעו דבר ה' בית יעקב ולא שמעתם, ועכשיו במיתתכם שמעתם, על אותה שעה נאמר ושבח אני את המתים שכבר מתו מן החיים אשר המה חיים עדנה, ונחלקו במסכת סנהדרין פרק חלק מי היו אלו העצמות היבשות, רב אמר אלו בני אפרים שיצאו ממצרים לפני הקץ והרגום אנשי גת כמבואר בדבה\"י א', ז' ושמואל אמר אלו בני אדם שכפרו בתחיית המתים."
          },
          {
            "hint": "",
            "question": "5. נמנו וגמרו ב\"ש וב\"ה נוח לו לאדם שלא נברא משנברא - לבאר ומנין?",
            "answer": "זהו שנאמר כאן בפסוק וטוב משניהם אשר עדן לא היה אשר לא ראה את המעשה הרע אשר נעשה תחת השמש, ולכאורה יש להקשות הרי האדם נברא בצלם אלוקים והוא תכלית הבריאה והקב\"ה נמלך בפמליא של מעלה ואיך אפשר לומר נוח לו שלא נברא? ויובן בדרך משל - מלך אחד רצה להעשיר קופת אוצרו ועשה שטרי הגרלה וציווה לקנותם, והזוכה בגורל נותן מאתיים דינר מכל אלף שהוא זוכה, נמצא שהמלך אינו מפסיד והאנשים רובם אינם זוכים, אבל מוכרחים לקנות, ומי שזכה טוב לו ממי שלא זכה, אבל מי שפטור מלקנות נוח לו יותר, ומי שהוכרח לקנות יעשה השתדלויות לזכות אם יוכל, והנה הקב\"ה ברא הכל לכבודו ובהיכלו כולו אומר כבוד, אבל לאדם הפרטי נוח לו שלא נברא, ועכשיו שנברא יפשפש וימשמש במעשיו להיות צדיק, ובמדרש איתא אלו אלף דור שעלה במחשבה להיבראות ולא נבראו."
          },
          {
            "hint": "",
            "question": "6. מה מניע את האנשים להשיג כמה שיותר?",
            "answer": "אפילו האנשים שאינם עושקים וגוזלים, השתדלותם הגדולה באה מצד הקנאה שמקנאים זה בזה, וזה הבל ורעות רוח, כיוון שהקנאה מראה שאינו חפץ בהנהגת השי\"ת שנתן לחברו ממון, והוא שואף להשיג דברים שאין לו צורך בהם מלבד להראות חריצותו שהיא עולה על של חברו. ויוכל להתפאר בפני חברו."
          },
          {
            "hint": "",
            "question": "7. כיצד יש לנהוג במידת הקנאה?",
            "answer": "הקנאה היא ענף מהכעס ואין אדם שיהיה נקי ממידה זו, והקנאה מביאה למחלוקת כמו שמצינו בקורח שקינא בכבודו של אליצפן בן עוזיאל, ומתוך כך חלק על משה ונאבד הוא וסיעתו ואפילו יונקי שדיים שביניהם, ואנחנו מתפללים שלא תעלה קנאתנו על אחרים ולא קנאת אחרים עלינו, כל המקנא עצמותיו מרקיבים, ובא לידי חימוד, ואע\"פ שהקנאה היא מידה רעה מאוד, יש מקום שהיא טובה מאוד, שיקנא ביראת שמים, שאם יראה חברו לומד כל היום, יאמר בלבו אף אני אעשה כן, וכן לעניין המצוות, ומידות טובות, וייזהר שלא יקנא בכבוד שזוכה חברו מחמת הצלחתו בלימוד, ויבוא לבלבלו ולעכבו והרי זה חוטא ומחטיא, והטעם שקנאת סופרים תרבה חכמה שבקנאה בנכסיהם החומריים אין העולם מרוויח כלום, שאם ישתדל להשיג את מה שיש לחברו, מה תועלת יש לעולם, לא כן בחכמה אם ירבה חכמה מחמת קנאה בחברו נמצאת החכמה מתרבה בעולם."
          },
          {
            "hint": "",
            "question": "8. והכסיל חובק את ידיו ואוכל את בשרו - לבאר?",
            "answer": "אע\"פ שהחריצות מתוך קנאה גרועה, אך אם לא יעשה כלום גם לא טוב לאדם שהבטלה מביאה לידי עוני והרי זה מגונה, והעצלות היא מידה רעה מאוד, ומי שגברה בו מידה זו ענייניו מקולקלים בעולם הזה ובעולם הבא, והטוב שבמידה זו שמתעצל לעשות רע ולרדוף אחר התאווה, ומשלו משל לשני בני אדם שהיו יגעין בתורה, אחד יגע והשביח, ואחד יגע ופירש, לימים ראה זה שפירש את זה שהשביח עומד בחבורה של צדיקים והוא בצד חבורה של רשעים, ומיד התחיל חובק את ידיו וחובק את בשרו מרוב צער."
          },
          {
            "hint": "",
            "question": "9. טוב מלא כף נחת ממלוא חופניים עמל ורעות רוח?",
            "answer": "א. טוב שאדם לומד הלכה אחת וחוזר עליה, ממלא חופניים עמל שלומד הרבה ואינו חוזר עליה שדומה לזורע ואינו קוצר.<br>ב. טוב מי שהוא שונה הלכות ורגיל בהם ממי שהוא שונה הלכות ומידות ואינו רגיל בהם אלא רצונו שיקראו לו בר מכילתא, והמשל אומר טוב ציפור אחד כפות ממאה פורחות.<br>ג. טוב מי שיש לו עשרה זהובים ונושא ונותן ומתפרנס בהם ממי שהוא נוטל ממון אחרים ומפסידן ורצונו שיקראו לו גברא פרקמטיא.<br>ד. טוב מי ששוכר גינה אחת ועובדה ממי ששוכר גינות הרבה ומאבדן ורצונו שיקראו לו בעל קרקעות, והמשל השוכר גינה אוכל ציפורים, השוכר גינות - ציפורים אוכלים אותו.<br>ה. אומר הקב\"ה חביב עלי מלא קומצו של עני מנחת נדבה, ממלוא חופניים קטורת סמים של כהן גדול, ולמה כן לפי שזו באה כפרה וזו אינה באה כפרה. העני מקריב את נפשו וכהן גדול מביא משל ציבור."
          },
          {
            "hint": "",
            "question": "10. מיהו הרודף אחר הממון ללא תועלת?",
            "answer": "אדם אחד בודד בלי בן ובלי אח שיוכל ליהנות מעמלו, ובכל זאת עינו לא תשבע עושר, והרי היה צריך לשאול למי אני עמל ומחסר נפשי מטובה, ואינו שואל כן, הרי גם זה הבל ועניין רע."
          },
          {
            "hint": "",
            "question": "11. מהי מעלת האחווה על הבדידות?",
            "answer": "א. אם שניים מתעסקים בעסק מרוויחים יותר מאשר אחד, שכן מה שמסוגלים שנים לעשות אין האחד מסוגל לעשות, ולכל אחד יש מעלה מה שאין בחברו.<br>ב. אם יפלו האחד יקים את חברו, ונפגעים פחות מכל נזק וצרה.<br>ג. האחד מחזק את חברו בשעת מבוכה וחלישות הדעת.<br>ד. שניהם יעמדו כנגד הבא להתקיפם."
          },
          {
            "hint": "",
            "question": "12. מה בין קנאי לקמצן?",
            "answer": "הקנאי מקנא ברעהו ורוצה שיהיה לו כשם שיש לאחרים. והקמצן רוצה שיהיה רק לו ושלא יהיה לאחר כלום ועינו צרה בשל אחרים, וכמו שאמר החובות הלבבות שהוא סבור שכל טובה שיש לאחרים ממנו נשללה, וגם עינו לא תשבע עושר."
          },
          {
            "hint": "",
            "question": "13. כל הנהנה מצרי עין האם עובר איסור?",
            "answer": "איתא במסכת סוטה כל הנהנה מצרי עין עובר בשני לאווין, אל תלחם את לחם רע עין, ואל תתאוו למטעמותיו - משלי כ\"ג, כיוון שאתה יודע בו שעינו צרה אינך רשאי להיכנס לביתו ואפילו הוא מרבה לפניך כמה מיני מעדנים, הרי עומד ומשער בלבו כל מה שאתה אוכל ושותה, ומתוך כך אין הברכה שורה במעיך, לפי שעינו הרעה אוכלתו בתוך מעיך ואינה מתעכלת, ולא עוד אלא גם מזיק לו."
          },
          {
            "hint": "",
            "question": "14. בשביל מה צריך האדם לחבר טוב?",
            "answer": "א. ללימוד תורה כדאיתא בחז\"ל הרבה למדתי מרבותי ועם חברי יותר מרבותי.<br>ב. לקיום המצוות אפילו שחברו לא מדקדק במצוות יותר ממנו וגם הוא נכשל לפעמים, אבל כשיראה אותי כשהוא עומד להיכשל - יזהירו, כי יצר הרע לוכד את האדם עצמו אבל גבי חברו אין לו יצר הרע ואין אדם חוטא ולא לו.<br>ג. לקבל עצה טובה ושיהיה בן סודו."
          },
          {
            "hint": "",
            "question": "15. מרבה להתלונן - היוכל להתחבר?",
            "answer": "הרוצה בחבר טוב צריך לוותר לו אפילו כשעושה לו עוול, שאם ירבה להתלונן עליו לא יוכל להתחבר עם שום אדם, כדאיתא במשלי י\"ז מכסה פשע מבקש אהבה, ושונה בדבר מפריד אלוף, מי שסובל את חברו ומכסה על פשע שפשע כנגדו ע\"י כך תתקיים אהבתם, אבל שונה בדבר שחוזר ומזכיר לו תמיד הפשע, מפריד אלוף, גורם לפירוד בינו לבין חברו."
          },
          {
            "hint": "",
            "question": "16. טובים השניים מן האחד - במה?",
            "answer": "א. ימלטו מרעה, שאם יפולו, האחד יקים את חברו, ועוד אם יחלה אחד מהם חברו יתפלל עליו להקימו, ואפילו שניהם חולים, כל המתפלל על חברו נענה תחילה.<br>ב. גם אם ישכבו יחדיו וחם להם ולאחד איך יחם.<br>ג. אם יתקוף מישהו את האחד השני יעמוד לימינו."
          },
          {
            "hint": "",
            "question": "17. והחוט המשולש לא במהרה ינתק?",
            "answer": "א. כל שיש לו תפילין בראשו ובזרועו וציצית בבגדו ומזוזה בפתחו בחזקת שלא יחטא.<br>ב. א\"ר שמואל בר רב יצחק ישמור אדם עצמו מן העבירה פעם ראשונה ושנייה ושלישית מכאן ואילך הקב\"ה משמרו - ירושלמי פאה פ\"א סוף ה\"א.<br>ג. כל שישנו במקרא ובמשנה ובדרך ארץ לא במהרה הוא חוטא - קידושין סוף פ\"ק.<br>ד. מי שהוא ת\"ח ובנו ובן בנו אין תורה פוסקת מזרעו."
          },
          {
            "hint": "",
            "question": "18. מיהו ילד מסכן וחכם ומיהו מלך זקן וכסיל?",
            "answer": "ילד מסכן וחכם זהו יצר הטוב, ולמה נקרא שמו ילד לפי שבא לאדם רק בגיל י\"ג שנה ומעלה, ולמה נקרא שמו מסכן, לפי שאין האיברים שומעים לו, ולמה נקרא שמו חכם שהוא מלמד את האדם ללכת בדרך טובה, ומלך כסיל וזקן - זה יצר הרע, ולמה קורא אותו מלך - מפני שהכל שומעין לו, ולמה קורא אותו כסיל, מפני שהוא מלמד לאדם דרך רעה, ולמה זקן שמשעה שנולד נתון בו, אשר לא ידע להיזהר - שאינו יודע האדם כמה צער וכמה ייסורין באין עליו ממנו והוא אינו נזהר ממנו."
          },
          {
            "hint": "",
            "question": "19. מבית הסורים יצא למלוך כי גם במלכותו נולד רש?",
            "answer": "ממעי אמו יצא הילד למלוך כמו שכתוב בטרם אצרך בבטן ידעתיך, שמרוב חכמתו ראוי הוא למלוך מיד כשיצא מבטן אמו, מה שאין כן המלך הזקן והכסיל שגם במלכותו נולד רש שהוא עני בדעת מילדותו."
          },
          {
            "hint": "",
            "question": "20. ראיתי את כל החיים המהלכים תחת השמש עם הילד השני אשר יעמוד תחתיו?",
            "answer": "מה גרם לצדיקים להיות חיים תחת השמש, זה שמהלכים עם הילד השני זה יצר הטוב העומד תחת היצר הרע."
          },
          {
            "hint": "",
            "question": "21. אין קץ לכל העם לכל אשר היה לפניהם גם האחרונים לא ישמחו בו?",
            "answer": "אין קץ לכל הדורות שהאביד יצר הרע, ואע\"פ שהאחרונים כבר ראו בעונשם של הדורות הקודמים, אפילו הכי לא לקחו מוסר, אלא נשמעין לו, ולכן גם הם לא ישמחו לפי שייענשו וזה הבל ורעיון רוח."
          },
          {
            "hint": "",
            "question": "22. מהם עשרה דברים שצריך האדם להיזהר ברגליו בעניין התפילה?",
            "answer": "א. אסור לצאת לדרך קודם שיתפלל, שנאמר צדק לפניו יהלך וישם לדרך פעמיו.<br>ב. אין לילך ולהקדים שלום חברו קודם שיתפלל.<br>ג. יבדוק נקביו קודם התפילה.<br>ד. ירוץ לבית הכנסת.<br>ה. יכנס שיעור שתי פתחים בבית כנסת.<br>ו. צריך לנעול מנעליו, כי אין דרך ארץ לגלות הרגלים לפני המלך.<br>ז. ילך ד' מילין כדי להתפלל במניין.<br>ח. לא יעבור אחורי בית הכנסת בשעה שהציבור מתפללים.<br>ט. לא יעמוד במקום גבוה ויתפלל.<br>י. יכוון רגליו בשעה שמתפלל כמו המלאכים."
          },
          {
            "hint": "",
            "question": "23. כיצד יכין עצמו לתפילה?",
            "answer": "א. יסיח דעתו מענייני עולם הזה, ויקשור דעתו לקב\"ה, דע לפני מי אתה עומד.<br>ב. יקבל עליו עול מצוות ואהבת לרעך כמוך, רעך זה הקב\"ה.<br>ג. ינהג מורא בבית הכנסת כמו קדושת ההיכל, כי הקב\"ה מצוי שם.<br>ד. אל ייכנס במהירות לבית הכנסת כשם שנכנס לביתו, אלא יעמוד מעט אצל הפתח ויכניס מורא השי\"ת בלבו.<br>ה. יזהר מלדבר דברים בטלים בבית הכנסת, ובייחוד בשעת קריאת התורה."
          },
          {
            "hint": "",
            "question": "24. קרוב לשמוע מתת הכסילים זבח?",
            "answer": "מי שהוא קרוב לשמוע מצוות השי\"ת טוב יותר מתת הכסילים זבח, כי השומעים לדבר השם אינם יודעים לעשות רע, וזה טוב יותר מקרבנות."
          }
        ]
      },
      "ה": {
        "": [
          {
            "hint": "",
            "question": "1. האלוקים בשמים ואתה על הארץ - ועל כן?",
            "answer": "אל תבהל פיך בבהילות ושלא במחשבה תחילה, וגם לבך אל ימהר להוציא דבר ולפני האלוקים, שתזכור תמיד שהקב\"ה צופה ומביט על כל תנועותיך ומאזין לכל מוצא פיך."
          },
          {
            "hint": "",
            "question": "2. ברית כרותה לשפתיים - לבאר?",
            "answer": "אם אדם מוציא דבר רע מפיו, עלול הוא להיכשל בדבר הרע שהוציא מפיו, שכן מצינו בדור המדבר שאמרו לו מתנו במדבר הזה, ואמר להם הקב\"ה אם לא כאשר דיברתם באוזני כן אעשה לכם, במדבר הזה יפלו פגריכם."
          },
          {
            "hint": "",
            "question": "3. אדם שבאים עליו פורענויות מדוע שלא יבוא בטרוניה ח\"ו?",
            "answer": "שכל מה שמביא הקב\"ה על האדם זה לטובתו, על כן יהיו דבריך מעטים, ואם נענש האדם זה מפני עוונותיו, וינהג ביראה מפני גודל רוממות השי\"ת, ובעת שמתפלל אל לו לפרט את בקשותיו לפני הקב\"ה, כי יודע הקב\"ה את כל מחסורו ומה שנחוץ לו כדאיתא טרם יקראוני ואני אענה, אלא יבקש בכללות, כמו שבענו מטובך, תן לנו מה שבעיניך טוב לנו, ועוד מצינו בכהן גדול שהיה מתפלל תפילה קצרה ביום הכיפורים ויוצא מקודש הקודשים."
          },
          {
            "hint": "",
            "question": "4. מדוע מגונה רוב הדיבור בכלל?",
            "answer": "הכסיל חושב שע\"י ריבוי דברים יבטא מחשבתו ביתר בהירות אבל באמת אין הדבר כן, שכמו החלום בא ברב עניינים בלי קשר ביניהם ואינו מחוור, כך קול הכסיל ברוב דברים שאין שייכות זה לזה אינו מחוור וכוונתו מתבלבלת, ורש\"י כתב כי דרך החלום לבוא ברוב הרהורים שאדם מעיין ומהרהר ביום, וקול הכסיל בהרבותו דברים לא יחדל פשע, לכך יהיו דבריך מועטים."
          },
          {
            "hint": "",
            "question": "5. עד כמה חשוב הדיבור לקיימו?",
            "answer": "כאשר תידור נדר לאלוקים אל תאחר לשלמו, כי אין חפץ לה' בכסילים הנודרים ואינם משלמים, וכן לא יבטיח לחברו טובה ואח\"כ יתחרט."
          },
          {
            "hint": "",
            "question": "6. הנודר בשעת צרה כיצד ינהג?",
            "answer": "אל ימתין עד אחר ההצלה, אלא מיד ישלמו, כי אין צורך בכסילים שאינם מכבדים דיבורם, וצריכים שיזרזו אותם, אלא תזדרז מעצמך ואת אשר נדרת תשלם."
          },
          {
            "hint": "",
            "question": "7. מדוע טוב לומר תמיד בלי נדר?",
            "answer": "על הפסוק כאן טוב אשר לא תידור משתידור ולא תשלם אומר ר\"מ טוב מזה ומזה שאינו נודר כל כל עיקר ומביא כבשתו לעזרה ומקדישה ושוחטה. ור\"י אומר טוב מזה ומזה הנודר ומשלם."
          },
          {
            "hint": "",
            "question": "8. תן דוגמא לאחד בפה ואחד בלב?",
            "answer": "האומר לחברו אעשה עימך טובה פלונית ואינו מתכוון לעשותה, ואם הבטיח ממש אסור לו לחלל את הבטחתו, וכל החוזר בו מדיבורו יש בו משום מחוסר אמונה, הדיבור הוא היתרון החשוב שיש לו לאדם על הבהמה, ופיהו הוא הכלי שבו משבח את בוראו ולכן צריך להיזהר מלחלל פיו בדברי שקר ושאר דברים אסורים."
          },
          {
            "hint": "",
            "question": "9. המורגל בדברי שקר והמורגל בדברי אמת?",
            "answer": "המורגל ומוחזק לדבר שקר לא יאמינו לו הבריות אפילו על אמת, אבל הרגיל לדבר אמת בני אדם מאמינים לו, ודיבורו מצליח ומקובל על הבריות, וכל זמן שהבריות מתרחקים מן השקר הקב\"ה מושיעם, ואין הגשמים נעצרים אלא בשביל נודרי צדקה ברבים ואינם נותנים."
          },
          {
            "hint": "",
            "question": "10. המקלל עצמו ובני ביתו?",
            "answer": "המלאך בא ונוטל הדיבור ההוא ומביאו לפני הקב\"ה ומתקיים בו או בזרעו ועל זה נאמר אל תתן את פיך לחטיא את בשרך, ואל תאמר לפני המלאך הנוטל את הדיבור הזה כי שגגה היא, למה יקצוף האלוקים על קולך וחבל את מעשיה ידיך."
          },
          {
            "hint": "",
            "question": "11. מהו לשון הרע בהצנע? ולשון הרע בצדק?",
            "answer": "איתא בירושלמי פאה מעשה שהמלך היה מקבץ אומנים לעבודת המלך והיה שם אחד שקראו לו בר חובץ ושכחו ולא קראו לו, והיו רוצים אנשי העיר להלשין עליו ואמרו, מה נאכל היום, אמר האחד חביצא, ונזכרו בו אנשי המלך ואמרו יבוא בר חובץ לעבודת המלך ואמר ר' יוחנן זה לשון הרע בהצנע, ופעמים עושים עברה בדמות של מצווה כדאיתא שם פעם אחת קבץ המלך את אנשי ציפורי לעבודת המלך, והיה שם אחד ששמו יוחנן שלא קראו אותו, ואמר אחד לחברו וכי אין אנו יוצאים היום לבקר את יוחנן שהוא חולה, ונזכרו בו אנשי המלך ואמרו יבוא יוחנן לעבודת המלך, ואמר ר\"ל זה נקרא לשון הרע בצדק, כלומר לשון הרע בדמות מעשה טוב."
          },
          {
            "hint": "",
            "question": "12. הבא דוגמא לאל תתן את פיך לחטיא בשרך בתפילה?",
            "answer": "כגון המתפלל על דבר שאינו טוב עבורו, ולבסוף מתמלאת בקשתו לרעתו."
          },
          {
            "hint": "",
            "question": "13. מדוע חמור עוון נדרים?",
            "answer": "כי בכל החטאים יכול האדם להתנצל ולומר שלא היה לו כוח לעמוד נגד יצרו אבל בנדרים אומרים לו כלום חייבו אותך לנדור, והרי אתה הכנסת עצמך בנדר ואם כן אתה חייב באחריותו."
          },
          {
            "hint": "",
            "question": "14. הרואה חלומות קשים וחזיונות קשים ומתיירא מהם מה יעשה?",
            "answer": "איתא במ\"ר יקפוץ לשלושה דברים ויהא ניצול מהם, ואלו הם - תפילה, צדקה, ותשובה וי\"א אף התענית, וי\"א אף שינוי השם ושינוי המעשה ושינוי מקום, ומדוע לא מוזכר גם הטבת חלום כדאיתא במסכת ברכות דף נ\"ה הרואה חלום ונפשו עגומה עליו ייטיבנו בפני שלושה מאוהביו וכו', וכן נפסק בשו\"ע או\"ח סימן ר\"כ, ותירץ בתורה תמימה דהטבה היא רק להרגיע רוחו של החולם אבל לא לקרוע גזר הדין כמו הדברים שחשב הכא במ\"ר."
          },
          {
            "hint": "",
            "question": "15. כי את האלוקים ירא - לבאר?",
            "answer": "איתא במ\"ר א\"ר חנן אפילו בעל החלומות אומר לו לאדם למחר הוא מת - אל ימנע עצמו מן הרחמים, שנאמר כי ברוב חלומות והבלים ודברים הרבה כי את האלוקים ירא, ובטח בו ואפילו בחזיונות של נבואה דבשעה שחלה חזקיהו מלך יהודה ואמר לו ישעיהו הנביא צו לביתך כי מת אתה לא תחיה, אמר לו חזקיהו, לא לדבריך אני שומע ואינני תופש אלא במה שאמר זקני, כי ברוב חלומות והבלים ודברים הרבה כי את האלוקים ירא, מיד ויסב חזקיהו פניו אל הקיר ויתפלל, ויחי."
          },
          {
            "hint": "",
            "question": "16. אם ראית במדינה שעושקים הרשים וגוזלים המשפט והצדק וחיים בשלווה?",
            "answer": "אל תתמה על חפצו של מקום, כי יש עליהם עין פקוחה, והקב\"ה גבוה מעל גבוה ויש בידו להיפרע מהם בכל עת, ומאריך אפו ואינו גובה מהם מיד אלא לאחר שמתמלא סאתם ביום פקודתם, ואין נמלט מיד השם."
          },
          {
            "hint": "",
            "question": "17. ויתרון ארץ בכל היא?",
            "answer": "איתא במ\"ר ר' יהודה אומר, אפילו דברים שאתה רואה אותם כאילו הם מיותרים בעולם כמו סיב של דקל, יתושים, זבובים, נחשים, ועקרבים בכלל ברייתו של עולם הם."
          },
          {
            "hint": "",
            "question": "18. מלך לשדה נעבד - לבאר?",
            "answer": "אפילו המלך זקוק לאדמה לצורך מחייתו, שאפילו כינס כל כסף וזהב שבעולם, אם לא הכין תבואה לחילותיו, אין לו הנאה בכל הממון שכינס, וגם לו עצמו הממון שצבר לא ישביעו אא\"כ יאכל לחם."
          },
          {
            "hint": "",
            "question": "19. אוהב כסף לא ישבע כסף?",
            "answer": "שלמה ע\"ה מבקש מן האדם לחדול מן הרדיפה אחר הממון כיוון שאין לזה סוף כי אוהב כסף לא ישבע כסף."
          },
          {
            "hint": "",
            "question": "20. מי אהב בהמון לא תבואה?",
            "answer": "מי שאוהב שבביתו יהיו המון עבדים ושפחות כדי להתמיה את הבריות על רב עושרו, סופו שלא תהיה לו תבואה לפרנסם, גם זה הבל."
          },
          {
            "hint": "",
            "question": "21. ברבות הטובה רבו אוכליה מה כשרון לבעליה כי אם ראות עיניו?",
            "answer": "איתא במנחות דף ק\"י נאמר בעולת בהמה אשה ריח ניחוח, ובעולת עוף אשה ריח ניחוח, ובמנחה אשה ריח ניחוח, לומר לך, אחד המרבה ואחד הממעיט ובלבד שיכוון לבו לשמים, פרוש ברבות הקרבנות רבו הכהנים האוכלים ומה כשרון לבעליה היינו להקב\"ה כי אם ראות עיניו את רוח המתנדב אם בלב שלם הוא מנדב, ואז נחת רוח לפני שנעשה רצונו."
          },
          {
            "hint": "",
            "question": "22. מנין שהסומים אוכלים ואינם שבעים?",
            "answer": "איתא במ\"ר ברבות הטובה רבו אוכליה, מכאן לסומים שאוכלים ואינם שבעים. לפי שאינו דומה מי שרואה סלו ריק ונעשה רעב למי שרואה סלו מלא ונעשה ע\"י זה שבע, כי הראיה מסוגלת להשביע."
          },
          {
            "hint": "",
            "question": "23. מתוקה שנת העובד והשובע לעשיר איננו מניח לו לישון?",
            "answer": "העובד עבודה קשה ומייגעת ישן תמיד שינה טובה ומתוקה, בין אם אכל הרבה בין אם אכל מעט, כי כבר הורגל לכך, לא כן העשיר, שהשובע אינו מניח לו לישון, מרוב מחשבות על השובע והנכסים והעסקים שלו כיצד להגדיל את הונו ורכושו, ומנדד שינה מעיניו."
          },
          {
            "hint": "",
            "question": "24. מה המעשה ברבנו הקדוש?",
            "answer": "איתא במ\"ר מעשה ברבי שבא מן המרחץ, ומיד נתעטף בבגדים והתחיל עוסק בצרכי ציבור, שכל כך מרובים היו צרכי הציבור שלא היה לו שהות לנוח אפילו אחר המרחץ ועבדו מזג לו את הכוס ולא היה לו פנאי לקבלו, ובינתיים נתנמנם העבד, הפך רבו את פניו וראהו ישן, ואמר יפה אמר שלמה מתוקה שנת העובד אם מעט ואם הרבה יאכל, והשובע לעשיר איננו מניח לו לישון, כגון אני שאני עסוק בצרכי ציבור שאפילו לנוח לא מניחים לי."
          },
          {
            "hint": "",
            "question": "25. מתוקה שנת העובד את האלוקים - לבאר?",
            "answer": "כתב רש\"י בשם מדרש תנחומא מתוקה שנת העובד את השם אם מעט ימי חייו ואם הרבה ימי חייו, יאכל שכרו המועט כמרובה, משה פרנס את ישראל ארבעים שנה ושמואל פרנסתם עשר שנים, ושקלן הכתוב זה כזה שנאמר בתהילים צ\"ט פסוק ו', משה ואהרון בכהניו ושמואל בקוראי שמו וכו'."
          },
          {
            "hint": "",
            "question": "26. מהי רעה חולה?",
            "answer": "וכי יש רעה חולה ורעה טובה - אלא עשיר שאבדו עושרו בעניין רע, מצבו גרוע מאוד שלא הועיל בו לא לעצמו ולא לבניו, והוא גרוע מן העני שכן העני תמיד במצב אחד, וזהו עושר השמור לבעליו לרעתו, ואיתא במ\"ר כגון עני חלוש ערום ורעב, כי בזה רעתו כפולה מעניות ומחולשה ומרעבון ועירום."
          },
          {
            "hint": "קהלת ה,",
            "question": "27. מי החמישה שעושרם היה שמור לרעתם?",
            "answer": "איתא במ\"ר 1. אפילו שלא נאבד ממונו בעניין רע - גם זה רעה חולה - מדוע?"
          },
          {
            "hint": "",
            "question": "32. העמל בהשגת העושר האם מגיע לתכליתו?",
            "answer": "לכאורה גם המשיג עושר הרי הוא הולך שוב אל תכליתו להשיג עוד עושר, ונמצא שאף פעם לא מגיע לתכלית וזוהי רעה חולה, שאין לו קורת רוח בעושרו."
          },
          {
            "hint": "",
            "question": "34. מהו החולי של העשירים?",
            "answer": "ראשית כל ימיו בחושך יאכל, שהוא עסוק כל ימיו בצבירת הון ואין לו פנאי לאכול כל היום, ואוכל רק בלילה, והוא מלא כעס וחולי הנפש שהוא הפחד, שנית הקמצנות וחייו הם חיי עוני כדי שימות עשיר."
          },
          {
            "hint": "",
            "question": "35. מיהו היורש שתי עולמות?",
            "answer": "הזוכה לשני שולחנות מאת השם, שקיבל עושר ונכסים וגם השליטו לאכול ממנו וגם לזכות ברוחניות - זוהי מתת אלוקים, ולא כל אדם זוכה לשתי שולחנות כמו שזכה רבנו הקדוש, ועל זה אומר הפסוק גם כל האדם היינו האדם שזכה לשלימות אשר נתן לו האלוקים עושר ונכסים והשליטו לאכול ממנו ולשאת את חלקו ולשמוח בעמלו זה מתת אלוקים היא."
          },
          {
            "hint": "",
            "question": "36. במי נוהגת מידה זו של שתי שולחנות?",
            "answer": "איתא במ\"ר אמר ר' פינחס המידה הזאת אינה נוהגת בכל בני האדם אלא במי שירצה בו הקב\"ה, והוא איש שלם במידותיו, ואדם כזה נהנה מטובו ושמח בעמלו, ונושא את חלקו בתורה ובמצוות ובמעשים טובים לעולם הבא."
          },
          {
            "hint": "",
            "question": "37. מי לא סופר ימיו ושנותיו?",
            "answer": "האיש שרואה נחת בעמלו, לא יספור ימיו ושנותיו כמו זה שהוא מדוכא בייסורים, שהאיש אשר שרוי בטובה אינו עושה חשבון משניו, שאין הברכה מצויה במניין, ועוד שכל ימיו טובים והרי הם בעיניו כימים אחדים, ולמה זכה לכל זה, כי האלוקים מענה בשמחת לבו, היינו מעיד שכל מצווה שעושה הייתה שמחת הלב, וזה שאומר הפסוק כי לא הרבה יזכר את ימי חייו, כי האלוקים מענה בשמחת לבו."
          },
          {
            "hint": "",
            "question": "38. מדוע מי שמקבל עושר מהשם לא צריך לחסוך ממנו לעת זקנותו?",
            "answer": "כי מי שנתן לו היום ייתן לו מחר, וראוי שיאמר ברוך ה' יום יום, כי אין אורך ימים בעולם הזה, ומוטב שיזכור שימיו מועטים, ואם כן לא יטרח לאסוף ולכנוס הון, ומוטב שיטרח בדבר העומד לו לעולם הבא."
          }
        ]
      },
      "ו": {
        "": [
          {
            "hint": "",
            "question": "1. מי שיש בידו ממון הרבה ולא שמח בחלקו?",
            "answer": "הרי זה דומה למי שבא שודד עליו וגזל כל אשר לו, והרי צערו גדול, כך גם זה, וזוהי רעה רבה שאפילו בעלי חיים אם יש להם מזון נהנים ממנו, וזה ששומר חילו ואפילו אין לו יורשים, ואיש אחר יבוא וייהנה, זוהי רעה רבה, כגון שאשתו תינשא לאיש נוכרי."
          },
          {
            "hint": "",
            "question": "2. כיצד נדרש הפסוק \"איש אשר ייתן לו האלוקים וגו'\"?",
            "answer": "איתא בירושלמי הוריות פ\"ג ה\"ה דרש ר' לוי א. איש אשר ייתן לו האלוקים עושר - זה בעל מקרא השמח בחלקו שאין לו טרחת עיון יתירה, וגם לא טורח לימוד בע\"פ כי דברים שבכתב אסור לאומרן בעל פה, ב. ונכסים - בעל משנה, שהם היסודות של בנין ההלכה, ג. וכבוד - בעלי תוספתא, המפרשים את המשנה, ד. ואיננו חסר לנפשו מכל אשר יתאווה - אלו משניות גדולות, כגון משנת ר' חייא ושל ר' הושעיא ושל בר קפרא שיש בהם כל הדינים שיבקש למצוא בעל משנה, ה. ולא ישליטנו האלוקים לאכול ממנו - זה בעל אגדה שאינו לא אוסר ולא מתיר, לא מטמא ולא מטהר, שאינו יכול להורות שאין למדין הלכה מן האגדה, אע\"פ שימצא כמה דינים באגדות, ו. כי איש נכרי יאכלנו - זה בעל תלמוד שמטמא ומטהר, אוסר ומתיר."
          },
          {
            "hint": "",
            "question": "3. מהם שלוש הטובות שהאדם מתברך בהם, ואם נפשו לא תשבע מהם?",
            "answer": "בני, חיי, ומזוני בידי שמים, וזה שאומר הפסוק אם יוליד איש מאה בנים, ושנים רבות יחיה, ויהיו שנותיו מלאות כל טוב, ונפשו לא תשבע מן הטוב, ופעמים גם קבורה לא תהיה לו אמרתי אומר שלמה טוב ממנו הנפל שבהבל בא ובהבל הלך, ולא ראה טובה ולא נתאווה לטוב, וי\"א שהנפל לכל הפחות לא נתלכלך בחטא."
          },
          {
            "hint": "",
            "question": "4. מי זכה לבני חיי ומזוני וקבורה לא הייתה לו?",
            "answer": "איתא במ\"ר שקין זכה והוליד מאה בנים, וחי שנים רבות, ולא שבע נפשו מממונו ולא שבע מטובו של עולם, וגם קבורה לא הייתה לו - שהיה תלוי ברפיון ובא המבול ושטפו ואת כל משפחתו, וטוב ממנו הנפל - זה אחיו הבל, שקבורה הייתה לו. ורש\"י כתב דקאי אל אחאב שכלבים אכלוהו, וקשה דכתוב במלכים שקברו אותו והכלבים לקקו דמו."
          },
          {
            "hint": "",
            "question": "5. מדוע בא אדם לעולם?",
            "answer": "לשלושה דברים בא האדם לעולם הזה, לחיות בעולם הזה, לזכות לעולם הבא, ולזכות לשם טוב ע\"י מעשים טובים שעשה לבריות, וזה שכתב הפסוק כי בהבל בא ובחושך ילך ובחושך שמו יכסה, קאי על מי שלא זכה לכך."
          },
          {
            "hint": "",
            "question": "6. גם שמש לא ראה ולא ידע נחת לזה מזה - לבאר?",
            "answer": "משל לשני בני אדם שהיו באים בספינה, כשהגיעו לחוף ירד אחד מהם ונכנס למדינה וראה כמה מאכלים ומשקים ושלווה ומנוחה, כשחזר לספינה אמר לו חברו מה ראית שם, וסיפר לו, שאלו כלום נהנית מהם, אמר לו, לא, אמר לו אם כן נח לי שלא עליתי וראיתי, וזה הנחת לזה שלא ראה בתענוגים מזה שראה בהם ולא יכול להשיגם, כי יצר הרע והתאווה שולטים באדם יותר במה שהעין רואה וכשרואים ואי אפשר להשיג הצער מרובה."
          },
          {
            "hint": "",
            "question": "7. אילו היה חי האדם אלף שנים וטובה לא ראה?",
            "answer": "דהיינו שיקבל חיי זמן ארוך מאוד בלא בני ומזוני ולא יהיה לו חיי צער אומר הפסוק הלא אל מקום אחד הכל הולך, הלא טובה נצחית לא ראה, כי רק התורה והמצוות הם טוב נצחי, והחיים הארוכים בעולם הזה הרי הם כחלום יעוף, והכל הולכים אל מקום אחד הוא הקבר."
          },
          {
            "hint": "",
            "question": "8. כל עמל האדם לפיהו - לבאר?",
            "answer": "איתא במ\"ר א\"ר חנינא בר יצחק כל מה שיעמול אדם במצוות ומעשים טובים לפיו הוא עמל ולא לפי בנו ולא פי בתו, ומיירי בזכויות לעולם הבא כדאיתא בסנהדרין דף ק\"ד ברא מזכה אבא, אבל אבא לא מזכה ברא, אבל בזכויות בעולם הזה כתיב ועושה חסד לאלפים, דהיינו שיש זכות אבות לבנים בעולם הזה, אבל זכות בנים לאבות הוא אפילו לעולם הבא."
          },
          {
            "hint": "",
            "question": "9. וגם הנפש לא תמלא - לבאר?",
            "answer": "כל מה שיפעל אדם עם נפשו אינו יוצא ידי חובתו לפי שהיא מלמעלה ורצה לומר כל הנאות הזמניות שמעדן האדם בהם את נפשו, משל לבת מלך שנישאת לבן כפר אע\"פ שמאכילה מעדני עולם אינו יוצא ידי חובתו, למה, לפי שהיא בת מלכים - מ\"ר ויקרא פ\"ד."
          },
          {
            "hint": "",
            "question": "10. מתי אין יתרון לחכם על הכסיל?",
            "answer": "החכם המפריז באכילה ושתייה ולהוט אחריה ואחרי המותרות והתענוגים אין לו שום יתרון על הכסיל שנוהג כן, וזוהי הליכה נגד החיים האמיתיים שציווה ה' לחיות, וזה מה שאומר הפסוק כי מה יותר לחכם מן הכסיל אם החכם יעסוק אף הוא בעסקי הכסיל."
          },
          {
            "hint": "",
            "question": "11. מה לעני יודע להלוך נגד החיים - לבאר?",
            "answer": "איתא במ\"ר מה יעשה העני שאין לו כל, טוב לו ללמוד אומנות מאשר לעסוק בפרקמטיא, כי באומנות אין חשש הפסד כמו בפרקמטיא, והקב\"ה יפרנסו ויחיה, והעני בדעת ילך אצל החכם בתורה וילמדנו כיצד להגיע לעולם הבא."
          },
          {
            "hint": "",
            "question": "12. מדוע טוב לאכול סעודתו ביום?",
            "answer": "איתא במסכת יומא דף ע\"ד אמר אביי לפי שהסומין אוכלים ואינם שבעים, דאית ליה סעודתא לא ליכלה אלא ביממה, אמר ר' זירא מאי קרא טוב מראה עיניים מהלך נפש."
          },
          {
            "hint": "",
            "question": "13. מדוע טוב מראה עיניים מהלך נפש הוי הבל ורעות רוח?",
            "answer": "שהרי תענוגות עולם הזה רואים בחוש, ואילו הליכות הנפש היינו תענוגי הנפש נעלמים עד אחר המוות, ואם ילך האדם אחר מראה עיניו בטענה זו הווי הבל, וצריך האדם התאמצות גדולה לפרוש מענייני עולם הזה ולעסוק בענייני הנפש, כי זה עיקר האדם."
          },
          {
            "hint": "",
            "question": "14. עד כמה צריך להיזהר מלהסתכל בנשים?",
            "answer": "איתא שם ביומא אמר ר\"ל טוב מראה עיניים באישה יותר מגופה של מעשה לפי שבמראה עיניים לא תיפסק קורת רוחו."
          },
          {
            "hint": "",
            "question": "15. מה גבול יכולתו של האדם?",
            "answer": "אומר הפסוק מה שהיה כבר נקרא שמו, היינו שהאדם שנוצר כבר נקרא שמו אדם ונודע אשר הוא אדם, ויש גבול לכוחו ולא יוכל כנגד התקיף ממנו, ואם באים עליו דברים קשים ואינו יכול לעמוד נגדם אל יבעט בהם ובודאי אל ינסה לעמוד נגדם, ולא יכעס ויתרגז, רק יקבל הכל באהבה."
          },
          {
            "hint": "",
            "question": "16. ונודע אשר הוא אדם - במה טעו מלאכי השרת בבריאת האדם?",
            "answer": "איתא במ\"ר בשעה שברא הקב\"ה את האדם הראשון טעו בו מלאכי השרת, וביקשו לומר לפניו קדוש, מה עשה הקב\"ה - הפיל עליו שינה וידעו שהוא אדם, ועניין טעותם כדכתיב בצלם אלוקים ברא אותו."
          },
          {
            "hint": "",
            "question": "17. ולא יוכל לדין עם שתקיף ממנו - לבאר?",
            "answer": "רש\"י כתב שאפילו הייתה לו חשיבות וגדולה בחייו, לא יוכל לדון עם מלאך המוות שהוא תקיף ממנו. ובמ\"ר איתא כשאמר לו לקב\"ה אעברה נא ואראה את הארץ הטובה וגו', אמר ליה הקב\"ה אל תוסף דבר אלי עוד בדבר הזה, ואע\"פ שבמעשה העגל טען עמו עד שפעל אצלו למחול לישראל, אבל הכא לא דן עמו, ותירץ התורה תמימה דהתם הייתה הטענה בזכות הרבים, וזו היא שעמדה לו להוסיף עוז ואומץ, משא\"כ הכא בשביל עצמו לבד ביקש."
          },
          {
            "hint": "",
            "question": "18. יש דברים הרבה מרבים הבל מה יותר לאדם - לבאר?",
            "answer": "איתא במ\"ר כגון מגדלי קופים חתולות וחולדות סנאים וכלב הים, מה הנאה יש מהם, או עקיצה או נשיכה או פצע או חבורה."
          },
          {
            "hint": "",
            "question": "19. מהו - יעשם כצל את ימי חייו?",
            "answer": "יתנהג האדם בחייו כצל, כשם שהצל עושה כל מה שהאדם עושה, כך מתנהג הקב\"ה עם האדם, אם נוהג בחסד הקב\"ה נוהג עמו בחסד, כמו שנאמר ה' צלך, וכן הוא בין אדם לחברו, כשם שינהג בחברו כך ינהגו בו."
          },
          {
            "hint": "",
            "question": "20 מהי מעלת הרצון?",
            "answer": "ברצות ה' דרכי איש גם אויביו ישלים עמו - משלי ט\"ז, וכיוון שהאדם רוח הבריות נוחה הימנו, רוח המקום נוחה הימנו, וכל שאין רוח הבריות נוחה הימנו אין דעת המקום נוחה הימנו, ומי שהאנשים אוהבים אותו מפני מעשיו המתוקנים הקב\"ה רוצה בו ואוהב אותו, ולכן התרצו אל האנשים במיטב שפתותיכם לשאול בשלומם ולדבר טוב עליהם, ועם האנשים החשובים התנהגו בענווה ובשפלות, כדי שתפיקו מהם רצון טוב, והשתדלו להיות תמיד בדעת נוחה וברצון טוב וכל המתנהג במידת הרצון תפילתו מתקבלת כמו שכתוב בישעיה מ\"ו בעת רצון עניתיך, וכאשר אנשים מתנהגים זה עם זה במידת הרצון הקב\"ה מתרצה להם ומוחל על עוונותיהם, וכל מי שדעתו נוחה לשונו רכה אפילו היה מי שכנגדו שר וקצין והיה לבו קשה כנגדו כעצם מתוך כעסו, הרי הוא מפתה אותו ברכות לשונו ובטוב שפתיו ומשבר את כעסו ומכניעו כנגדו, וסופו שעולה לגדולה ושררה כעניין שנאמר ביהושע איש אשר רוח בו, וכי בשאר האנשים אין בהם רוח, אלא שהייתה רוחו נוחה ולשונו רכה לסבול את הבריות, צא ולמד כמה דיבר בלשון רכה במעשה עכן, ומתוך רצויין ופיוסין נתרצה לו עכן והודה וחזר בתשובה, וקנה לו חיי עולם הבא."
          }
        ]
      },
      "ז": {
        "": [
          {
            "hint": "קהלת ז,",
            "question": "1. במה טוב שם טוב משמן טוב?",
            "answer": "איתא במ\"ר 1. מה עניין לוויית המת?"
          },
          {
            "hint": "",
            "question": "12. מדוע כתב בר קפרא על הדלת של רבי אחר כל שמחה מוות?",
            "answer": "הכי איתא בויקרא רבה כ\"ח וכתב במעם לועז שיש בעולם שתי הנהגות מידת הדין ומידת הרחמים והם שולטים בשווה, ואם אדם נהנה יותר מדי מן העולם הרי בלבל את שוויון כפות המאזניים, ולכן אחר כל שמחה עצב, לכן מייעץ קוהלת לילך לבית האבל ובזה נזכה לשמחה וגיל, ועיין פרק ב' שאלה ג' בעניין אלישבע."
          },
          {
            "hint": "",
            "question": "13. עד כמה גדולה מידת החסד?",
            "answer": "איתא במ\"ר והחי יתן אל לבו זה חי העולמים שהוא משלם שכר לכל איש על כל פסיעה ופסיעה בגמילות חסדים, כי מידת הקב\"ה לגמול חסד, וגדולה גמילות חסדים שהתורה תחילתה גמילות חסדים שעשה הקב\"ה כותנות לאדם הראשון וסופה גמילות חסדים שקבר את משה, ומי שאוחז במידת החסד הוי כמודה בקב\"ה ותורתו, לכן גדול זכותו ומשתלם לו על כל פסיעה ופסיעה."
          },
          {
            "hint": "",
            "question": "14. טוב כעס משחוק - לבאר?",
            "answer": "כתב רש\"י מי שרודפת אחריו מידת הדין אל יצטער, דטוב היה להם לדור המבול אם הראם הקב\"ה פנים זעומות על עבירות שבידם, משחוק ששחק עימהם שאילו הראה להם קמעא רוע פנים היו חוזרים למוטב, ואיתא במ\"ר אמר שלמה אילו כעס אבא על אדוניהו מעט, טוב היה לו, משחוק ששחקה עליו מידת הדין, אילו הרע להם פנים היה מביאו למוטב."
          },
          {
            "hint": "",
            "question": "15. כי ברע פנים ייטב לב - לבאר?",
            "answer": "לעניין חינוך הבנים טוב יותר להראות לבנים פנים כעוסות מאשר פנים שוחקות, כי ע\"י שמראה להם פנים כעוסות ומחמירות ייטב לבם, לא כן אם יפנקם תמיד, וזריקת המרה צריכה להיות רק מן השפה ולחוץ, ולא בלבו וע\"י כך ייטב לב התלמידים."
          },
          {
            "hint": "",
            "question": "16. הכועס על חברו ומסתיר כעסו בלבו?",
            "answer": "המדברים את חבריהם לב בלב ונושאים שנאתם בלבם ואינם מוציאים אותו לחוץ, זה מזיק לגופם, ועל זה אמר שלמה טוב כעס דהיינו שתוציא את התרעומת מלבך ותביע אותה, וזה עדיף משתראה פנים שוחקות וכעס בלבך, כי אם תראה לו את תרעומתך, ייטב לב, וייתכן שחברך אינו אשם."
          },
          {
            "hint": "",
            "question": "17. לב חכמים בבית אבל ולב כסילים בבית משתה?",
            "answer": "אפילו כשהחכמים נמצאים בבית המשתה, לבם ורעיונם בבית אבל לראות מה סופו של האדם שדואגים על העתיד מה יענו ליום פקודה, והכסילים להיפך, אפילו כשנמצאים בבית אבל, לבם ורעיונם נתון לבית המשתה שלבם שמח כאילו היו בבית המשתה, שחושבים רק על הנאות העולם הזה."
          },
          {
            "hint": "",
            "question": "18. מדוע טוב לשמוע גערת חכם מאיש שומע שיר כסילים?",
            "answer": "אע\"פ שהחכם מעציב את לב השומע, והכסיל משמח לבו בשיריו, עדיף לשמוע גערת החכם שכוונתו להיטיב את דרכיו, ולא כשירי הכסיל שיביאו לידי עוני ומחסור, ואפילו שאינו שר שירי כסילים רק ששומע טוב להתרחק כי אי אפשר שלא יתבשם ממנו, כמו הנכנס לחנות בושם, אע\"פ שלא קנה - קלט מריח הבושם."
          },
          {
            "hint": "",
            "question": "19. אל תשב בחבורות האומרים גנאי על חבריהם?",
            "answer": "כי כל המדבק עצמו בעוברי עבירה אע\"פ שלא עשה כמותם הרי זה מקבל פורענות כמותם."
          },
          {
            "hint": "",
            "question": "20. המדבר טוב או רע על המתים?",
            "answer": "כשאומרים שמועה מפיו של הנפטר שפתיו דובבות בקבר, כך אם אומרים עליו דבר רע, מצטער ומתכפר לו, וכנגד זה מצינו שאם מרבים לשבח הנפטר במה שלא היה בו, נפרעים גם מהנפטר, וזהו שאמר שלמה טוב לשמוע גערת חכם מאיש שומע שיר כסילים, ושמעתי הסבר מדוע נפרעים מהנפטר כי לכאורה זה לא מובן אלא שהמשבח במה שאין בו מעורר עליו דין וקטרוג, כמו המסתכל בקמת חברו ומזיק אותו שנשרפת ע\"י כך, שבודקים בדין אם מגיע לו כזאת קמה."
          },
          {
            "hint": "",
            "question": "21. כי כקול הסירים תחת הסיר כן שחוק הכסיל - לבאר?",
            "answer": "כקול הקוצים שתחת הסיר שאין שום תועלת בקולות שהם משמיעים, שאינם מחממים את הקדירה כי מיד כבים, ואף משחירים את הסיר, כן הרדיפה אחר השחוק והשטות ושירי הכסילים שהם שירי חשק והוללות אין בהם תועלת אלא הבערת יצרם ובזה נכווים כל האיברים."
          },
          {
            "hint": "",
            "question": "22. כל העצים כשהן דולקים אין קולן הולך ואילו הקוצים קולן הולך - מה המשל בזה?",
            "answer": "ביאר התורה תמימה דמיירי על מי שאינו גדול בתורה ומשמיע קולו יותר בתורה, כאומר שידעו שגם אני בן תורה, וכן איתא בבראשית רבא פרשה ט\"ז אילני הסרק אומרים לאילני מאכל למה אין קולכם הולך בשעה שרוח מנשב, אמרו, אין אנו צריכים להישמע, פירותינו מעידים עלינו, כלומר על מציאותינו, ואומרים לאילני הסרק למה קולכם הולך, אמרו הלוואי ישמע קולנו ונראה."
          },
          {
            "hint": "",
            "question": "23. העושק יהולל חכם ויאבד לב מתנה?",
            "answer": "כתב רש\"י כשהכסיל מקנטר את החכם מערבב דעתו וגם הוא נכשל, דתן ואבירם קנטרו את משה דהיינו הקניטוהו והקפידוהו כדכתיב שמות ה' ירא ה' עליכם וישפוט וגו' וערבבוהו ואבדו את לבו וגרמו לו להקפיד כנגד הקב\"ה ואמר הצל לא הצלת את עמך, ונענש שלא יכנס לארץ כדכתיב עתה תראה את אשר אעשה לפרעה, ולא תראה במלחמת ל\"א המלכים בארץ ישראל."
          },
          {
            "hint": "",
            "question": "24. הרואה חכם הגוער באדם שראה בו דבר לא הגון?",
            "answer": "הרואה תמה, הרי דברי חכמים בנחת נשמעים, ומדוע גוער בו החכם ומשמיע לו דברים קשים, והתשובה העושק יהולל חכם, כשהחכם רואה עוול ועושק, לבו מתחמץ בקרבו ואינו יכול לשתוק, ויאבד לב מתנה שניתן לו מהמרומים להיות ארך אפיים, ואורייתא דקא מרתחא ביה."
          },
          {
            "hint": "",
            "question": "25. אמר ריב\"ל שמונים הלכות למדתי מיהודה בן פדיה - ומדוע שכחם?",
            "answer": "ע\"י שהיה עסוק בצרכי ציבור רבים, מתערבב ומשתכח תלמודו, כי לא יוכל ליחד ולצמצם כל כישרונותיו וכוחותיו לתורה, וכן העיסוק בדברים בטלים מבלבל את החכם ומבטלו מן העיון, וכן העושק שרואה בעולם מערבב דעתו, וכן העוסק במסחר חכמתו מתערבבת."
          },
          {
            "hint": "",
            "question": "26. מדוע הוי מידת חסידות שלא לקבל מתנות?",
            "answer": "האדם צריך לבטוח בהשי\"ת שייתן לו די מחסורו, כי דרך בני אדם להיות להוט אחר מתנות כסבורים הם שבזה יחיו נפשות בני ביתם, ובאמת הדבר להיפוך, שהמקבל מתנות אינו מוכיחם על מעשיהם הרעים ונתפס בעוונם, ולכן השונא מתנות מאריך ימים, והמקבל מתנות לא רק שמאבד את שיקול הדעת, אלא גם את חושיו, כדכתיב השוחד יעוור עיני חכמים, ואיתא בסוטה מ\"ז משרבו מקבלי מתנות נתמעטו הימים וקצרו השנים."
          },
          {
            "hint": "",
            "question": "27. מהו ארך אפיים ומהו גבה רוח?",
            "answer": "ארך אפיים היא מתינות וכשבא לידיו כעס אינו פועל מתוך בהילות וחיפזון אלא מתוך התבוננות בתוצאות מעשיו, שקילות צדדיו הטובים מול הרעים ואינו נבהל להחליט עד שימצא את הדרך הנכונה כי יודע את גבולות יכולתו, וגבה רוח הוא ההולך אחר היצר של אותה שעה, וממהר ונחפז ומאמין בעצמו ואינו שוקל את צעדיו ואינו חושש משום כישלון."
          },
          {
            "hint": "",
            "question": "28. טוב אחרית דבר מראשיתו?",
            "answer": "ר\"מ היה דורש, יש לך אדם שהוא קונה סחורה בנערותו והוא מפסיד, ובזקנותו הוא משתכר, ויש לך אדם שהוא מוליד בנים בנערותו והן מתים, ומוליד בזקנותו והן מתקיימין, ויש לך אדם שעושה מעשים רעים בנערותו, ובזקנותו עושה מעשים טובים, ויש לך אדם שלמד תורה בנערותו ומשכחה, ובזקנותו הוא חוזר עליה, אבל ר\"ע היה דורש, טוב אחרית דבר מראשיתו, טוב אחרית דבר כשהוא טוב מראשיתו, רוצה לומר שאם בראשיתו הייתה מחשבתו לטובה, אז טוב גם אחרית הדבר, לאפוקי מי שבתחילת מחשבתו מעורבת מחשבה זרה, וכמו באחר רבו של ר' מאיר כדאיתא בתוספות במסכת חגיגה דף ט\"ו שיצא לתרבות רעה לפי שלאביו הייתה מחשבה לא לשמה בברית המילה שלו."
          },
          {
            "hint": "",
            "question": "29. טוב ארך רוח של ר' יהושע מהקפדתו של רבי אליעזר - לבאר?",
            "answer": "איתא במ\"ר עקילוס הגר שאל את ר' אליעזר, הרי כל החיבה שחיבב הקב\"ה את הגר הוא בלחם ושמלה בלבד שנאמר פרשת עקב ואוהב גר לתת לו לחם ושמלה, והלא כמה תורין ויונין אית לי ואפילו עבדי לא משגיחין בהם, אמר לי, וכי קלה היא בעיניך דבר שביקש בו יעקב אבינו שנאמר ונתן לי לחם לאכול ובגד ללבוש, הגר חשב דכל עיקר שכרו של גר הוא רק שיהיו לו מזונות מצומצמים למלא רעבונו, וא\"כ הוא באמת דבר קטן, וחשב שזה הוא מפני שאין הגר חביב לפני הקב\"ה, וענה לו ר\"א אדרבה זה שכר גדול שיהיו לו מזונותיו במנוחה ושלווה ויוכל לעסוק בתורה ובעבודה, ובכל זאת לא קיבל דבריו, אתא לר' יהושע ושאל ליה כך, התחיל מפייסו בדברים אמר ליה, לחם זו תורה כדכתיב במשלי ט' לכו לחמו בלחמי, ונקראה התורה לחם פני שהוא מזון לנפש כמו שהלחם מזון לגוף, ובגד זה הכבוד, וקיבל דבריו, שאילולי כן היה חוזר עקילוס לסורו."
          },
          {
            "hint": "",
            "question": "30. הרואה בחברו דבר שלא כהוגן - מה יעשה?",
            "answer": "אומר קהלת אל תיבהל ברוחך לכעוס, אלא הוי דן את חברך לכף זכות, כי כעס בחיק כסילים ישכון, שהוא מוכן ומזומן אצלם ובאמתלא כל שהיא מוציאים כעסם."
          },
          {
            "hint": "",
            "question": "31. הכעס חוזר אל הכעסן - הכיצד?",
            "answer": "איתא במ\"ר שרגזן אינו עולה לו אלא רגזנותו, משל לרוקק למעלה ממנו שהרוק חוזר על פניו, ואפילו על עוברי עבירה כשהוא כועס ישקול כעסו כדי שתהא דעתו מיושבת עליו בינו ובין עצמו."
          },
          {
            "hint": "",
            "question": "32. מנה כמה סוגי כעסנים?",
            "answer": "א. כעסן נרגז ביותר, שכל דבר שנעשה נגד רצונו מעורר כעסו, ואיש כזה לא יירתע מלהחריב את כל העולם כולו אם הייתה היכולת בידו, שאין השכל שולט בו כלל, והוא עלול לעבור כל מיני עבירות ברוב כעסו ונמשל לעובד עבודה זרה.<br>ב. כעסן פחות מזה, שלא כועס על כל דבר, רק כשמגיעה לו סיבה לכעסו, ילך ויכעס כעס גדול, והוא הנקרא קשה לכעוס וקשה לרצות, והרי זה רע שעלול לעשות דבר רע בכעסו שלא יוכל עוד לתקנו.<br>ג. כעסן פחות מזה, קשה לכעוס ונוח לרצות, ומידת הלל הייתה משובחת מכולם שלא היה בא לכלל הקפדה כלל."
          },
          {
            "hint": "",
            "question": "33. מה העצות נגד הכעס?",
            "answer": "א. שידבר בקול נמוך, כדאיתא באיגרת הרמב\"ן תתנהג תמיד לדבר בנחת כל דבריך לכל אדם ובכל עת, ובזה תינצל מן הכעס, שהיא מידה רעה להחטיא את האדם.<br>ב. כשיש לו סכסוך עם חברו לא יראה לו כעס בפניו, ומתוך זה יבריחו מלבו.<br>ג. כשיש לו אורחים בתוך ביתו, אל יכעס על בני ביתו, שהאורחים יחשבו שכועס עליהם.<br>ד. כשצריך לכעוס יראה עצמו כאילו כועס."
          },
          {
            "hint": "",
            "question": "34. הרואה שהשפעת הטובה אינה רבה עליו ותולה הקלקול בזמן?",
            "answer": "אמר קהלת אל תאמר מה היה שהימים הראשונים היו טובים מאלה, כי לא מחכמה שאלת על זה, שהרי לא הזמן גורם אלא הכל תלוי בהשתדלות האדם בכיבוש היצר ועמל התורה ושיפור מעשיו, כי ההנהגה העליונה אינה משתנה רק המקבלים משתנים."
          },
          {
            "hint": "",
            "question": "35. טובה חכמה עם נחלה ויותר לרואי השמש?",
            "answer": "טוב שיש לחכם גם נחלה, ואז אין צריך להתבזות מחוסר פרנסה, כי חכמת המסכן בזויה והוא יותר מכובד לרואי השמש היינו כל באי עולם, והכל מודים בחכמתו, כי כך דרך הבריות שמכבדים מי שיש בו חכמה עם ממון. ועוד, טוב חכמה עם נחלה שאם אין קמח אין תורה, וכל תורה שאין עימה מלאכה סופה בטלה וגוררת עוון, שאנוס הוא לקבל מתנות ולהחניף לאנשים אע\"פ שהם רשעים, וכשמגיע לידי כך שוב אין מעצור לרוחו ולא ינוח ולא ישקוט עד שיעבור על כל המצוות שבתורה."
          },
          {
            "hint": "",
            "question": "36. איזו היא תורה של חסד?",
            "answer": "כל המשתדל ללמד לאחרים ולהנחיל חכמתו לאחרים זוהי תורה של חסד, ונחלה זו טובה מנחלת ממון, ושבזה יחיה לעולם הבא, ויש שני דרכים להפיץ תורה: ע\"י תלמידים וע\"י ספרים, וטוב יותר ע\"י לימוד לתלמידים שזהו קיום התורה."
          },
          {
            "hint": "",
            "question": "37. טובה חכמה כשהיא נחלה - לבאר?",
            "answer": "כתב רש\"י בבכורות דף נ\"ב דטובה חכמה כשיש עמה נחלה היינו בקיאות בברייתות ושמועות וקבלות מרבותיו, וי\"מ בעניין אחר כשהוא ת\"ח ובנו וב\"ב דשוב אינה פוסקת מזרעו, דהיא בירושה דור אחר דור ויש עימה זכות אבות שעומדת ומאירה לו."
          },
          {
            "hint": "",
            "question": "38. מה הם שתי המעלות של המחזיקים בתלמידי חכמים?",
            "answer": "איתא בפסחים על הפסוק דהכא כי בצל החכמה בצל הכסף, א\"ר יוחנן כל המטיל מלאי לכיס ת\"ח זוכה ויושב בישיבה של מעלה, ופירש\"י דנותן סחורה לת\"ח להשתכר בה, ויש מעלה יותר גדולה מזו שעושה פרקמטיא לת\"ח היינו נותן הריווח לת\"ח ומפרנסו והת\"ח יושב ולומד ועוסק בתורה, וזוכה לשכר הרבה כאילו מתדבק בשכינה כדאיתא בכתובות קי\"א, ועל זה אמרו אשרי מי שבא לכאן ותלמודו בידו, היינו אע\"פ שלא עסק בתורה, יש לו תלמודו בידו, זכותו של הת\"ח שתמך בו."
          },
          {
            "hint": "",
            "question": "39. מדוע צריך להשתדל שהת\"ח לא יתייגע על מזונותיו?",
            "answer": "שכל המתייגע על מזונותיו אין לבו מתיישב בתלמודו, וכל המארח ת\"ח בתוך ביתו ומהנהו מנכסיו מעלה עליו הכתוב כאילו הקריב תמידין, וכל האוהב רבנן ומוקיר רבנן זוכה לבנים ולחתנים ת\"ח, וכל מי שלא מהנה לת\"ח מנכסיו אינו רואה סימן ברכה לעולם."
          },
          {
            "hint": "",
            "question": "40. האם ראוי לת\"ח שישתדל להתפרנס משלו?",
            "answer": "צריך כל ת\"ח להשתדל להתפרנס משלו, שכל הנהנה מיגיע כפו ואינו נהנה משל ציבור כלום הרי הוא בכלל אשרי לו, ומה שהתירו ליהנות משל ציבור, בדוחק התירו משום דלא אפשר, והת\"ח ינהג בצניעות ובהסתפקות, וכל ת\"ח שמרבה בעסק ואינו מתפרנס ממנו הרבה סימן יפה לו, מפני שהקב\"ה אוהבו ואת תורתו, ואינו מעשירו שלא יעשיר ויפשע בדברי תורה."
          },
          {
            "hint": "",
            "question": "41. החכמה תחיה את בעליה?",
            "answer": "אפילו יאבד את כל רכושו, חכמתו תתקיים, ויוכל להחיות נפשו בחכמתו. כל המשתמש באור התורה, אור התורה מחייהו בעולם הבא, כי בעולם הזה העולם נידון אחר רובו, ואם נתקלקלו המעשים סובלים גם הצדיקים."
          },
          {
            "hint": "",
            "question": "42. מה המעשה בשלושה אחים שלמדו אצל שלמה המלך?",
            "answer": "כיוון ששמעו שחכמת שלמה המלך גדולה אמרו נלך אצלו ללמוד תורה, אמר להם עמדו ושמשו לפני ואני אלמדכם חכמה, ומינה אותם להיות שרי הפרגוד שלו ולמדו י\"ג שנה, לסוף י\"ג שנה אמר האחד לחברו מה עשינו, הנחנו ביתנו וכל אשר לנו י\"ג שנה ובסוף לא למדנו כלום, ניטול רשות ונחזור לביתנו, והם באו אצל שלמה ואמרו אדוננו המלך, זה י\"ג שנה שלא ראינו את בני ביתנו תן לנו רשות ונלך לראות את שלומם, קרא לממונה האוצרות ואמר לו, הבא ג' מאות זהובים, אמר להם, מה רצונכם יותר שאתן לכל אחד מכם מאה זהובים, או שאלמד לכל אחד דבר חכמה, נטלו עצה ביניהם וגמרו אומר ליטול את הזהובים, משנתרחקו מן העיר ד' מילין, אמר הקטן שבהם, מה עשינו, עשינו כאן י\"ג שנה ולא למדנו כלום, בואו נשוב לשלמה המלך ונחזיר לו הכסף והוא ילמדנו דבר חכמה, אמרו לו אחיו, אם רצונך לחזור וללמוד שלושה דברי חכמה, לך, אנחנו אין רצוננו בכך, מיד חזר הקטן אצל שלמה ואמר לו, אדוני לא בשביל ממון באתי לכאן, בבקשה ממך, טול את הזהובים ולמדני חכמה, אמר לו, בני כשתלך בדרך היזהר, כשיעלה עמוד השחר תהיה מוכן לילך, ובערב תחנה מבעוד יום, הרי אחד, וכשתראה את הנהר כשהוא מלא אל תיכנס לשם מיד, אלא תמתין עד שירדו המים וישוב למקומו, הרי שנים, ולעולם אל תגלה סוד לאישה, ואפילו לאשתך, הרי שלושה, נטל רשות ולקח סוס לרכב עליו ורץ עד שהגיע לאחיו, אמרו לו מה למדת אמר להם, למדתי מה שלמדתי, הלכו עד השעה התשיעית מן היום, הגיעו למקום יפה לחניה, אמר להם האח הקטן, מוטב שנלון כאן, שיש כאן מים ועצים ועשב לרעות הסוסים, נלין כאן ובעלות השחר נלך לדרכנו, אמרו לו אחיו, שוטה, היכן חכמתך שקנית, והרי אנו יכולים לילך עד הערב עוד שמונה מילין, אמר להם עשו כרצונכם ואנוכי אלין פה, והם הלכו לדרכם והוא נשאר שם, כרת עצים ועשה מדורה, והתקין לו כמין צריף לו ולסוסו, והניח סוסו בחוץ לרעות עד הערב, בערב נתן לפניו שעורים ואכל הוא ובהמתו ושכב לישון, ואחיו הלכו עד הערב ולא היו יכולים למצוא מרעה לסוסים ולא עצים ולא אש, וירד עליהם שלג גדול עד שמתו מצינה, ואותו אח קטן ישב לבטח בצריפו, ובעלות השחר הכין עצמו ליציאה, ורכב בדרך ומצא את אחיו כשהם מתים, כשראם נפל עליהם בבכייה, נטל ממונם וקברם, כשיצא השמש נמס השלג ולא היה יכול לעבור את הנהר, מיד ירד מעל הסוס והמתין עד שפחתו מי הנהר, וכשהיה מהלך על שפת היאור ראה והנה עבדי שלמה מביאים בהמות טעונות זהב, ושאלו למה אין אתה עובר את הנהר, אמר, מפני שהוא מלא, התחילו הם עוברים וכשבאו באמצע הנהר שטפום המים וטבעו, והוא המתין עד שירד הנהר, עבר ונטל הממון וחזר לביתו בשלום, כשראוהו נשי אחיו שאלו אותו על בעליהן, אמר להם, הם עומדים ללמוד חכמה, והוא התחיל לקנות שדות וכרמים והיה בונה ארמונות וקנה נכסים, שאלה אותו אשתו, מהיכן כל הממון הזה לך, כעס עליה ואמר לה, למה את שואלת כי זכר את דברי שלמה שלא לגלות סודו לאשתו, אבל לבסוף כשהפצירה בו הרבה, לא עמד כוחו וסיפר לה הכל, פעם הקניט את אשתו, צעקה, לא די שהרגת את שני אחיך אלא שאתה מבקש להרוג גם אותי, כששמעו נשי אחיו על מות בעליהן הלכו והתלוננו עליו בפני המלך, מיד ציווה המלך להביאו בפניו, נפל על פניו ואמר אני הוא אחד משלושת האחים שעמדנו לפניך י\"ג שנים ללמוד חכמה, ואני הוא האח הקטן שהחזרתי לך הכסף ולמדתי ממך חכמה, והחכמה שלך הצילה אותי, מיד הכירו המלך ואמר החכמה הצילה אותך ממוות, ומיד האישה הזאת, ולך שמח, באותה שעה אמר והחכמה תחיה את בעליה."
          },
          {
            "hint": "",
            "question": "42. ראה את מעשה האלוקים כי מי יוכל לתקן את אשר עוותו - לבאר?",
            "answer": "איתא במ\"ר בשעה שברא הקב\"ה את האדם הראשון, נטלו והחזירו על כל אילני גן עדן, ואמר ליה, ראה מעשי כמה נאים ומשובחים הם וכל מה שבראתי בשבילך בראתי, תן דעתך שלא תקלקל ותחריב את עולמי. שאם תקלקל אין מי שיתקן אחריך."
          },
          {
            "hint": "",
            "question": "43. כל הגדול מחברו יצרו גדול הימנו - לקשר לפסוק הנ\"ל?",
            "answer": "העצה שלא ליפול בידי יצר הרע להתבונן תמיד במעשה השי\"ת, כי מי יוכל לתקן את אשר עוותו יצרו הרע, ויתבונן בשני הצינורות הקדושים, צינור הרחמים וצינור הדין, ויעשה לכבוד השם ולא לכבוד עצמו, שלא יקלקל ההשפעה הטובה."
          },
          {
            "hint": "",
            "question": "44. כיצד כרוכים הרע והטוב בכל הדברים ומצבי החיים?",
            "answer": "העושר שנראה שזה טוב לאדם, כמה פחדים ודאגות הוא גורם לבעליו, ולעומת זאת המחסור והעוני אע\"פ שנראה שזה רע לאדם, אבל יש עימו שלווה והשקט, שאין העני להוט אחר הממון, וכן בעניין הבנים, שמחת הלב הם הבנים, ובכל זאת כמה צער ויגון יש להם לאבות מצער גידול בנים, ואילו חשוכי בנים, עם הצער, אין להם צער זה, ויסד כן מלכו של עולם שלא יקנא איש ברעהו, אלא כל אחד יקבל דינו באהבה."
          },
          {
            "hint": "",
            "question": "45. ביום טובה היה בטוב וביום רעה ראה?",
            "answer": "איתא במ\"ר אם נזדמן לך יום טוב תהא עושה אותו מיד, וביום רעה ראה היאך לעשות תשובה שתינצל מדינה של גיהנום, ר' תנחום בר' חייא פתר קרא בעניים ועשירים, ביום טובתו של חברך שמח עמו, וביום רעה ראה היאך לפרנס את העניים כדי שתקבל עליהם שכר, וכך היה ר' תנחום עושה אם היה רגיל ליקח ליטרא בשר, אגודת ירק, היה לוקח שתיים, אחד לו ואחד לעניים, ולמה גם את זה לעומת זה עשה האלוקים, עניים ועשירים, כדי שיזכו אלו באלו, ותכלית העני לזכות לעשיר."
          },
          {
            "hint": "",
            "question": "46. מהו המשל של הרועה שנעשה מלך?",
            "answer": "לאחר שנעשה מלך עשה לו בבית גנזיו חדר מיוחד שלא היה מניח לשום אדם לראות מה יש בו, והיו שריו חושבים שבודאי יש לו למלך אוצרות גנוזים שעין לא ראתה כמותם, לילה אחד התגנבו לשם, ומה נכזבה תוחלתם כשמצאו שם רק תרמיל ישן ומקל, והבינו שהמלך החזיק אותם לזיכרון לימיו הראשונים כדי שלא יתגאה."
          },
          {
            "hint": "",
            "question": "47. כיצד על האדם להתנהג ביום טובה וביום רעה?",
            "answer": "ביום טובה עליו להתנהג בטוב שיהיו מעשיו מתוקנים וע\"י כך יוכל להמשיך על עצמו השפעה יתירה, וביום רעה, שהדינים מתגברים ורעה היא לעולם בשביל מעשיהם הרעים, יתבונן יפה וייזהר שלא לבקש טובה יתירה לעצמו אע\"פ שצדיק אתה. וי\"מ כשהקב\"ה נותן לך טובה, גם אתה תנהג בטוב עם הבריות."
          },
          {
            "hint": "",
            "question": "48. כל מה שברא הקב\"ה ברא כנגדו?",
            "answer": "איתא במ\"ר ר\"מ אומר כל מה שברא הקב\"ה ברא כנגדו, ברא הרים ברא גבעות, ברא ימים ברא נהרות, ר\"ע אומר ברא צדיקים ברא רשעים, ברא גן עדן ברא גיהנום, כל אחד יש לו שני חלקים, אחד בגן אחד ואחד בגיהנום, זכה צדיק נוטל חלקו וחלק חברו בגן עדן, נתחייב רשע נוטל חלקו וחלק חברו בגיהנום."
          },
          {
            "hint": "",
            "question": "49. כמה בין גן עדן לגיהנום?",
            "answer": "איתא שם וכמה ביניהם - טפח, ר' יוחנן אומר כותל, ורבנן אמרו שתיהן שוות כדי מציצות זה מזה."
          },
          {
            "hint": "",
            "question": "51. את הכל ראיתי בימי הבלי?",
            "answer": "כל מה שאמרתי לא מלבי אמרתי אומר קוהלת אלא מתוך הניסיון שראיתי בימי הבלי, ועוד שגם בפועל קיימתי לראות את מעשה האלוקים."
          },
          {
            "hint": "",
            "question": "52. יש צדיק אובד בצדקו?",
            "answer": "איתא במ\"ר שיש צדיק שגלוי וידוע לפני הקב\"ה שעתיד למוט מצדקתו, ואומר הקב\"ה עד שהוא בצדקתו אסלקנו, היינו בלא זמנו כדי שיישאר בצדקתו, וכמו חנוך בספר בראשית."
          },
          {
            "hint": "",
            "question": "53. מה המעשה בצדיק שאובד ועומד בצדקו?",
            "answer": "איתא בירושלמי נזיר פ\"ז ה\"א מעשה ביוסי בן פינחס הכהן שעלתה לו על רגלו נומי, מין נגע ומורסא הפושה ואוכל את הבשר, והרפואה לחותכה, ונכנס הרופא לחותכה אמר ליה יוסי לרופא, כשתגיע לחוט השערה של חיתוך הרגל תודיעני, וכך עשה הרופא. קרא יוסי לנחוניא בנו, ואמר לו עד כאן היית חייב להיטפל בי, מכאן ואילך צא, שאין אדם מיטמא על איבר מן החי של אביו, אע\"פ שהכהן חייב ליטפל באביו ולקוברו, אבל לא באבר מן החי ממנו, וכשבא הדבר לפני חכמים, אמרו על זה נאמר הצדיק אבד וצדקתו עמו, היינו גם בשעת ייסוריו האיומים היה חושב על ההלכה שלא יעבור בנו."
          },
          {
            "hint": "",
            "question": "54. ויש רשע מאריך ברעתו?",
            "answer": "איתא במ\"ר ולמה, א\"ר יאשיה, מפני ג' דברים, שמא יעשה תשובה, או שמא יעשה מצוות ומשלם לו הקב\"ה שכרו בעולם הזה, או שמא יצאו ממנו בנים צדיקים, שכן מצינו שהאריך הקב\"ה פנים לאחז ויצא ממנו חזקיהו, ולאמון - ויצא ממנו יאשיהו, לשמעי - ויצא ממנו מרדכי."
          },
          {
            "hint": "",
            "question": "55. אל תהי צדיק הרבה ואל תתחכם יותר למה תשומם?",
            "answer": "הזהיר שלא יאמר האדם הואיל והקנאה והתאווה והכבוד מעבירים את האדם מן העולם, אפרוש ואתרחק מהם, לא אוכל בשר ולא אשתה יין, לא אשא אישה ולא אשב בדירה נאה, ולא אלבש מלבוש נאה, אלא שק, זו דרך רעה ואסור לילך בה, וההולך בה נקרא חוטא, כדאיתא בנזיר שלא פירש עצמו רק מן היין ונקרא חוטא, המונע עצמו מכל דבר על אחת כמה וכמה, וכן אל לו להחמיר במקום שהתורה התירה, כגון חולה ביום הכיפורים שצריך לאכול ואינו רוצה, וכן אל יהיה חסיד שוטה, כגון הרואה אישה טובעת בים אומר אין זה ממידת דרך ארץ להסתכל בה ולהצילה, או הרואה תינוק טובע ואומר לכשאחלוץ תפילין אצילנו, ועד שחלץ התפילין הוציא את נפשו."
          },
          {
            "hint": "",
            "question": "56. מהי פרישות טובה ומהי פרישות רעה?",
            "answer": "המרחיק עצמו מן המותרות הרי זוהי פרישות טובה, והמונע עצמו מן המוכרח ומייסר גופו בייסורים אשר לא חפץ ה' בהם כלל הרי זו פרישות רעה."
          },
          {
            "hint": "",
            "question": "57. אל תרשע הרבה?",
            "answer": "וכי מעט תרשע? אלא אומרת הגמרא בשבת דף ל\"א, משל למי שאכל שום וריחו נודף וכי יחזור ויהא ריחו נודף יותר, כן החוטא אל לו להתייאש מן התשובה שיאמר כבר אבדה תוחלתי אחר שנשקעתי בעבירות הרבה, ולכן יוסיף להשתקע עצמו בעבירות, אלא לא כן הוא, אלא אדרבה אל יוסיף לחטוא ויחזור בתשובה."
          },
          {
            "hint": "",
            "question": "58. מדוע כל הכועס כל מיני גיהנום שולטים בו?",
            "answer": "כי כל הכועס נשמתו מסתלקת ממנו, והיא חלק אלוק ממעל, וכוחות טומאה מתלבשים בו במקומה."
          },
          {
            "hint": "",
            "question": "59. ואל תהי סכל למה תמות בלא עתך - לבאר?",
            "answer": "אל תאמר אם המתחכם יכול ליכשל, אם כן למה לי לנהוג בחכמה, מוטב שאאחוז בכסילות, והכוונה לכעס, שאם תכעס הרבה תמות בלא עתך, שהרי הכעסנים חייהם אינם חיים."
          },
          {
            "hint": "",
            "question": "60. מדוע טוב לאחוז בצדקות עם החכמה?",
            "answer": "כי ירא אלוקים טוב שישקול מעשיו שיהיו בהם צדקות וחכמה ואז לא תארע לו שום תקלה, וזה מה שאומר הפסוק טוב אשר תאחז בזה וגם מזה אל תנח ידך כי ירא אלוקים יצא ידי כולם, וי\"א שהכוונה לדרך הבינונית, היינו ליהנות מהעולם הזה בהיתר ולא באיסור, ולזכור את הבורא בכל מעשיו כדי להבין את כוונת השי\"ת, ואז יצא בשלום בשני מיני ההשתדלות וישיג המכוון."
          },
          {
            "hint": "",
            "question": "61. החכמה תעוז לחכם מעשרה שליטים אשר היו בעיר - לבאר?",
            "answer": "טוב לאחוז בחכמה כי היא מחזקת אותו להגביר שכלו על תאוותיו ולחזור בתשובה ולעשות מעשים טובים יותר מעשרה שליטים, והכוונה לחושי האדם - ב' עיניים מראין לו דבר עבירה, ב' אוזניים משמיעין לו דברים בטלים, ב' ידיים - גזל, ב' רגליים מוליכות לעבירה, פיו ולבו, שכל אלו מושכים אותו לעבירה, וי\"א שהכוונה לעשרה דברים המשמשים את הנפש ואלו הן, הושט למזון, קנה לקול, כבד לחמה, מרה לקנאה, הריאה לשתיה, המסס לטחינה, טחול לשחוק, כליות יועצות, לב מבין, לשון גומר, וכל אלו ישנם גם בבהמה, וע\"י החכמה האדם מתגבר עליהם בשעה שדרוש להבליג עליהם - מ\"ר."
          },
          {
            "hint": "",
            "question": "62. על איזה מלך נדרש פסוק זה?",
            "answer": "כתב רש\"י דמצינו ביאשיהו שהעיד עליו הכתוב מלכים ב' כ\"ג וכמוהו לא היה לפניו מלך אשר שב אל ה' בכל לבבו וגו' ואחריו לא קם כמוהו, הרי שעמדה לו חכמתו שפשפש במעשיו וטוב לו מעשרה מלכים שהרשיעו ולא שבו מדרכם, והם רחבעם, אביה, אחזיה, יואש אחר מות יהוידע, אמציה, אחז, מנשה, אמון, יהויקים, צדקיהו."
          },
          {
            "hint": "",
            "question": "63. כי אדם אין צדיק בארץ אשר יעשה טוב ולא יחטא - לבאר?",
            "answer": "איתא בסנהדרין דף מ\"ו מכאן דאפילו צדיקים צריכים כפרה, ובמ\"ר איתא א\"ר יודן וכי יש אדם צדיק וחוטא, כי ממה נפשך קשה אם הוא צדיק הרי אינו חוטא, ואם הוא חוטא אז אינו צדיק, ומבאר דמדובר בגבאי צדקה ומחלקי צדקה שלראוי נותנים שלא כראוי, ולשלא כראוי נותנים כראוי, ולא יחטא כמו שנאמר בשופטים כ' קולע באבן אל השערה ולא יחטיא, דהיינו לא מלשון חטא ועוון שהרי אין לגבאי הצדקה לידע הנסתרות של כל אחד מי ראוי ומי אינו ראוי לקבל, ולכן מחטיאים לקלוע אל המטרה."
          },
          {
            "hint": "",
            "question": "64. מדוע אי אפשר שהאדם יעשה תמיד טוב?",
            "answer": "כיוון שהאדם הוא בשר ודם, מורכב מחומר גשמי, עפר מן האדמה ויצרו הרע חזק, אי אפשר שיעשה תמיד טוב כי הארציות מושכת אותו לחטא, כדמצינו אדם הראשון נכשל באכילת פרי עץ הדעת, נח נשתכר, אברהם נכשל במה אדע, יצחק נכשל על שאתו פני רשע, יעקב שלח את יוסף למרות ששנאוהו, השבטים מכרו את יוסף, משה ואהרון במי מריבה."
          },
          {
            "hint": "",
            "question": "65. מדוע האדון לא שומע את עבדו מקלל?",
            "answer": "לא מפני שהוא אוהב את אדונו אלא מיראתו ממנו, וייתכן שבלבו הוא מקללו, לכן אומר קהלת אל תתן לבך לכל הדברים אשר ידברו, אפילו משבחים אותך אל תשים לב לשבחים, כי על פי רוב עושים כן מחמת יראה ממך או חנופה וזה לא מאהבה כמו בעבדו, ורק אם יאמרו לך תוכחה תקבל, ותתקן מה שעווית."
          },
          {
            "hint": "",
            "question": "66. מדוע השומע עלבונו עדיף שישתוק?",
            "answer": "כי הקב\"ה נושא עוון ועובר על פשע על השומע עלבונו ושותק, ואל לו לאדם להתרעם שהקב\"ה מענישו מידה כנגד מידה, כמו שמצינו בדוד שקיללו שמעי בן גרא, ושתק."
          },
          {
            "hint": "",
            "question": "67. מי שאינו נקי מחטא מסוים מהו להוכיח אחרים על אותו חטא?",
            "answer": "מי שאינו נקי מאותו חטא, אין לו להוכיח אחרים על אותו חטא, וזה שאומר הכתוב כי גם פעמים רבות ידע ליבך אשר גם אתה קיללת אחרים."
          },
          {
            "hint": "",
            "question": "68. אחכמה והיא רחוקה ממני?",
            "answer": "מחשבה שאדם מחשב כך וכך אעשה כך וכך תעלה בידי מועלת להשבית הדבר שאין מחשבתו מתקיימת אפילו לדבר תורה, כגון האומר עד יום פלוני אסיים כך וכך מסכתות בגירסא."
          },
          {
            "hint": "",
            "question": "69. במה נתקשה שלמה בפרה אדומה?",
            "answer": "איתא במסכת יומא דף י\"ד שנתקשה שלמה שהמזה והמזין עליו טהור, ונוגע טמא, כלומר שהשיג שלמה טעמי המצוות לידעם זולת זה."
          },
          {
            "hint": "",
            "question": "70. רחוק מה שהיה ועמוק עמוק מי ימצאנו?",
            "answer": "רחוק להבין ולהשיג מה שהיה קודם שנברא העולם, ואם יבואו אנשים ויאמרו שהם השיגו זאת, רמאים הם, שזה נעלם ונסתר מעיני כל חי, רק הבורא הוא היודע מה שהיה בטרם כל יציר נברא, ועמוק עמוק מי ימצאנו."
          },
          {
            "hint": "",
            "question": "71. מה החכמה האמיתית המועילה לאדם?",
            "answer": "טוב לו לאדם לדעת ולהכיר מה טוב לו בחיים בעולם, ומה יקרב ומה ירחק, כמו גנות העושר שלא במשפט, והתאוות הבלתי מרוסנות, וכמו שאמרו חז\"ל הווי מחשב הפסד מצווה כנגד שכרה, ושכר עבירה כנגד הפסדה, ואז ישיג את ההכרה האמיתית להבחין בין רשע שהיא כסילות, וסכלות שהיא הוללות, היינו שיגעון, שאין אדם עובר עבירה אא\"כ נכנסה בו רוח שטות."
          },
          {
            "hint": "",
            "question": "72. ומוצא אני מר ממוות את האישה?",
            "answer": "מדובר באישה רעה שרוצה לצוד אנשים תמימים ברשת התאווה, והיא רעה ממוות שהמיתה מוציאה את האדם מן העולם הזמני ואילו האישה הרעה טורדת את נפשו מחיי נצח, וזהו שורש הרע בעולם הזה התאווה המופרזת וחילול כבוד האישה שנבראה לתכלית חשובה לקיום העולם, והורדתה למעלה פחותה של מילוי התאוות, דבר המביא להרס העולם - העבריינות הזו."
          },
          {
            "hint": "",
            "question": "73. מהו מצודים וחרמים באישה?",
            "answer": "היופי שלה דומה למצודה, שמיד שהאיש נותן בה עיניו נלכד בה ולא יכול להימלט ממנה, שהאיש רואה מה שחושק לבו ואינו רואה מה יהיה באחריתו, ואם היא חושקת בו אפילו הוא לא חושק בה הרי ידיה אסורים, היינו דומים לבית האסורים ושוב אין לו תקנה, אלא אם ימלט ממנה וזה רק מי שטוב לפני ה' ויש לו זכויות, אבל החוטא שאין לבו שלם נלכד בה."
          },
          {
            "hint": "",
            "question": "74. מה בין מצא אישה למוצא אישה?",
            "answer": "איתא בברכות דף ח', במערבא כד נסיב אינש איתתא אמרי ליה הכי מצא או מוצא, מצא דכתיב מצא אישה מצא טוב, מוצא דכתיב ומוצא אני מר ממוות את האישה, והיינו כשהיו רוצים לשאול אם מצא רצון באשתו אשר לקח או לא, היו שואלים אותו ברמיזה זו מפני כבוד הבריות."
          },
          {
            "hint": "",
            "question": "75. מדוע שואלים שאלה זו בא\"י ולא בבבל?",
            "answer": "כתב בבן יהוידע בשם הרב \"פתח עיניים\", דבא\"י נושא אישה ואח\"כ לומד תורה, אבל בבבל לומד תורה ואח\"כ נושא אישה, לכן אין צריך לשאול על כך דודאי התורה מגינה עליו שלא ייכשל באישה אינה הוגנת לו."
          },
          {
            "hint": "",
            "question": "76. מדוע אין בזה משום לשון הרע?",
            "answer": "נראה לי ששואל לתועלת כדי לעזור לו לקבל החלטה, כי לא קל לגרש אישה חדשה גם אם היא לא הוגנת לו, וכדמצינו שעזרא תיקן שבית דין יהיה יושב ביום חמישי לדון מפני שבתולה נישאת ברביעי ואם יש לו טענת בתולים שלא תתקרר דעתו ויקיימנה ושמא זינתה ואסורה עליו."
          },
          {
            "hint": "",
            "question": "77. אמר קהלת אחת לאחת למצוא חשבון?",
            "answer": "איתא במ\"ר א\"ר יצחק בנוהג שבעולם אדם נכשל בעבירה והוא חייב עליה מיתה לשמים במה נתכפר לו - שמת שורו, שאבדה תרנגולתו, שנשברה צלוחיתו, שנכשל באצבעו ויצאה ממנה טיפת דם, מקצת הנפש ככל הנפש, שנאמר אחת לאחת למצוא חשבון, ר\"ל שכל העונשים הקלים האלה מצטרפים לעונש חמור ומכפרים לו על החיוב מיתה."
          },
          {
            "hint": "",
            "question": "78. אל ישיאך יצרך לחטוא קודם שאתה בר עונשין?",
            "answer": "כי כל העבירות שהרשעים עוברים נמנים לפני הקב\"ה אחת אל אחת עד שמצטרפים לחשבון גדול, ומה שהקב\"ה מעביר ראשון שאין אתה נענש עליו, אבל אח\"כ כשאתה חוזר לחטוא תיענש גם על הראשונה, והטעם שהעוון הראשון גרם לעוון השני, ויוצא שלא מעבירין לגמרי אלא מסלקין לצד."
          },
          {
            "hint": "",
            "question": "79. מדוע כתיב אמרה קהלת בלשון נקבה?",
            "answer": "כתב רש\"י בשם המדרש אמר רבי ירמיה בן אלעזר רוח הקודש פעמים משיחה בלשון זכר ופעמים בלשון נקבה, כתוב אחד אומר - עזרי ומפלטי אתה - תהילים ע', וכתוב אחד אומר - עזרתי ומפלטי אתה שם מ', כתוב אחד אומר מבשר ומשמיע שלום, נחום ב', וכתוב אחד אומר מבשרת ציון."
          },
          {
            "hint": "",
            "question": "80. מדוע לא מצא אישה אחת מאלף?",
            "answer": "כי הנשים דעתן קלה, וכוח האיש לעמוד כנגד יצרו גדול מזה של האישה, וכל זאת מפני שכוח הדמיון של האישה חזק מן האיש."
          },
          {
            "hint": "",
            "question": "81. אדם אחד מאלף מצאתי - מה דרשו בזה חז\"ל?",
            "answer": "איתא במ\"ר בנוהג שבעולם אלף נכנסים למקרא אין יוצאים מהם להצליח למקרא אלא מאה, ואותם מאה שנכנסו למקרא אין יוצאים מהם למשנה אלא עשרה, ואותן עשרה אין יוצאים מהם לגמרא אלא אחד הראוי להוראה."
          },
          {
            "hint": "",
            "question": "82. האלוקים עשה את האדם ישר והמה ביקשו חשבונות רבים?",
            "answer": "איתא במ\"ר ישר היה אדם הראשון בבריאתו, שנאמר הן האדם היה כאחד ממנו, כאחד ממלאכי השרת, וזה היה לפני יצירת חוה שהאדם לא ידע טוב ורע היינו הערב והבלתי ערב לגוף, שהם מסיתים לחטוא, וכשנוצרה חוה, הסיתה אותו, ואז הם ביקשו חשבונות רבים היינו תחבולות להשיג את הערב והמותרות, כמו שחקרה חוה בעניין אכילת עץ הדעת עד שאכלה והאכילה לבעלה."
          },
          {
            "hint": "",
            "question": "83. טוב זה יצר הטוב טוב מאוד זה יצר הרע - לבאר?",
            "answer": "וכי יצר הרע הוא טוב מאוד שאלו במ\"ר, אלא שאילולא יצר הרע לא היה אדם בונה בית ולא נושא אישה ולא היה מוליד בנים, הרי הכל נברא בחשבון ישר, אלא שהאדם ברוב סכלותו מפר את האיזון ומשתמש ביצר הרע לרעה לו ולעולם."
          }
        ]
      },
      "ח": {
        "": [
          {
            "hint": "",
            "question": "1. חכמת אדם תאיר פניו ועז פניו ישונא?",
            "answer": "החכמה מצהילה את הפנים והעזות מקשה את הפנים, ומיירי בחכמת התורה המאירה את פני לומדיה ומרככת את עוז הפנים, כמו המעשה בר' יהודה בר עילאי שגוי אחד ראה את פניו מאירים, ואמר לו או ששתית יין, או שאתה מלווה בריבית, או שהוא מגדל חזירים, וענה לו שאין בי אף לא אחד מאלה, ושאלו אם כן מדוע פניך מאירים, אמר לו התורה היא שמאירה את פני."
          },
          {
            "hint": "",
            "question": "2. מי יודע לעשות פשרה?",
            "answer": "פותח הכתוב מי כהחכם ומי יודע פשר דבר, י\"א דמיירי בפשרה בין מידותיו השונות להשתמש בכל אחת בשעת הצורך, כגון למבקש חכמה הוא מאיר לו פנים, ולמי שצריך לנזוף בו משנה פניו לעוז, שאין החכם מניח הנהגתו לטבעו, אלא אוחז רסן תכונות נפשו בידיו, וי\"א שיודע לפשר בין הגוף לנשמה."
          },
          {
            "hint": "",
            "question": "3. מי עשה פשרה בין חזקיהו וישעיהו?",
            "answer": "איתא בברכות דף י', א\"ר המנונא מי פישר בין שני הצדיקים, חזקיהו אמר ליתי ישעיהו לגבאי, דהכי אשכחן באליהו דאזיל לגבי אחאב, ישעיהו אמר ליתי חזקיהו לגבאי דהכי אשכחן ביהורם בן אחאב דאזל גבי אלישע, מה עשה הקב\"ה, נחלה חזקיהו ואמר לו לישעיהו לך לבקר את החולה, ומבואר מכאן שמצוות ביקור חולים אין לקיים ע\"י שליח, ועוד מצינו במשה רבינו בשעה שמת אמר הקב\"ה מי כהחכם יודע פשר דבר, שהיה מפשר בין ישראל והקב\"ה בשעת הגזירה ולשכך כעס וחמה מעל הקב\"ה על ישראל, כמו במעשה העגל, והמרגלים ועוד."
          },
          {
            "hint": "",
            "question": "4. מדוע פי מלך שמור?",
            "answer": "אמר קהלת אע\"פ שאני מלך, מכבד אני את המלכים האחרים, שאילולא מוראה של מלכות איש את רעהו בלעו, ומעשי המלך הם מצד השגחת השי\"ת, שאם מקרבו לאדם מאת ה' יצא הדבר ולא מאת המלך. וכן כשגזר השי\"ת עונש על האדם אין המלך יכול למנוע דבר, כדכתיב - פלגי מים לב מלך ביד ה' - משלי כ\"ח, כמו שאדם יכול להטות פלג מים לכל מקום שירצה, כך מטה הקב\"ה את לב המלך."
          },
          {
            "hint": "",
            "question": "5. ועל דברת שבועת אלוקים - לבאר?",
            "answer": "שהמלך משביע כל אחד לקיים דברו, ולא רק משום פי מלך שמור, והוזהרנו שלא לעבור על דברי המלך בדבר שלא מתנגד לתורה, בתנחומא נ\"ח אמר הקב\"ה לישראל משביע אני עליכם שאם תגזור עליכם המלכות גזירות קשות אל תמרדו בה, אלא פי מלך שמור, אבל אם תגזור עליכם לבטל התורה והמצוות על תשמע לה, וזו אחת מג' שבועות שהשביע ה' את ישראל."
          },
          {
            "hint": "",
            "question": "6. כיצד מבואר הפסוק על חנניא מישאל ועזריה?",
            "answer": "איתא בירושלמי סנהדרין פ\"ג ה\"ה, אמרו חנניא מישאל ועזריה לנבוכדנצר אני פי מלך שמור, פי מלך מלכי המלכים הקב\"ה שאמר אנוכי ה' אלוקיך, ועל דברת שבועת אלוקים - על דברת - לא יהיה לך אלוהים אחרים על פני, שבועת אלוקים, לא תישא את שם ה' אלוקיך לשווא, דהיינו אמרו לנבוכדנצר אע\"פ שאנו מצווים לשמור מצוות מלך, אך יחד עם זאת מוזהרים אנו לשמוע בקול ה' שלא לעבוד עבודה זרה, למסים וארנוניות ולעבודה אתה מלך."
          },
          {
            "hint": "",
            "question": "7. אל תיבהל מפניו תלך?",
            "answer": "כשאתה נפטר מאת המלך אל תלך במהירות אלא במתינות, וי\"מ לעניין מלכו של עולם - אל תיבהל מן היצר הרע ולצאת מן הדרך אשר ציווך לילך בה, כל שיחפוץ הקב\"ה יעשה בך, להיפרע ממך, כמו שעשה עם יונה בן אמיתי, וי\"מ אם יבואו עליך פורענויות אל תיבהל לעזוב את ה', ואל תעמוד בדרכי הגויים."
          },
          {
            "hint": "",
            "question": "8. אל תעמוד בדבר רע?",
            "answer": "אם אתה שומע מדברים דברים רעים על המלך, אל תעמוד שם שאתה עלול ליענש, וי\"מ על תעמוד בדרכי האומות לילך אחריהם, ובמ\"ר איתא הפותח בתורה פותח בדבר טוב, והחותם חותם בדבר טוב, וכן הקורא בברכות בתורה קורא ומפסיק, אבל הקורא בקללות אינו מפסיק אלא קורא את כולן, כדי שלא יפתח הקורא אחריו בתוכחה."
          },
          {
            "hint": "",
            "question": "9. באשר דבר מלך שלטון ומי יאמר לי מה תעשה?",
            "answer": "כל עניינו של מלך לשלוט, שטבע בני אדם שלא לקבל עול, ואם מקבלים עול מלכות זה מפלאי השי\"ת, ואין לברוח משלטון המלך כי כל שיבקש ויחפוץ יעשה, ואין מעכב בעדו."
          },
          {
            "hint": "",
            "question": "10. כל העושה מצווה כמאמרה?",
            "answer": "איתא בשבת דף ס\"ג א\"ר חנינא כל העושה מצווה כמאמרה, אפילו הקב\"ה גוזר גזירה הוא מבטלה, שנאמר באשר דבר מלך שלטון מי יאמר לו מה תעשה, וסמיך ליה שומר מצווה לא ידע דבר רע, שמבטל את הגזירה."
          },
          {
            "hint": "",
            "question": "11. מדוע כתוב בתורה לא תיקום ולא תיטור הרי כתוב קל קנא ונוקם ה'?",
            "answer": "איתא במ\"ר ה' נוקם לעובדי כוכבים, וכתיב נקום נקמת בני ישראל, לקיים מה שנאמר באשר דבר מלך שלטון, דרכו לנקום משונאיו."
          },
          {
            "hint": "",
            "question": "12. שומר מצווה לא ידע דבר רע?",
            "answer": "מי ששומר מצוותיו של הקב\"ה אין גוזרין עליו גזירה רעה, ואיתא בשבת דף ס\"ג א\"ר חנינא בר אידי כל העושה מצווה כמאמרה אין מבשרין אותו בשורות רעות, וביאור כמאמרה כתב בתורה תמימה כמו שנכתבה בתורה, וכגון מצוות קיומיות שאין חיובם מוכרח אלא במעשה הקודם לה, אם עשה לו האדם בגד של ארבע כנפות מחויב להטיל בו ציצית, ואם לא עשה בגד כזה פטור ממצווה זו, וכן מי שיש לו חמץ בערב פסח מחויב במצוות עשה של ותשביתו ואם לא קנה חמץ אינו באותה מצווה, וכן אם אינו רוצה לאכול פת ביום טוב של סוכות אינו מחויב בסוכה, והרבה כהנה, ומי שהוא מחבב מצוות משתדל לסבב לו המקרים והמעשים כדי שיתחייב במצוות."
          },
          {
            "hint": "",
            "question": "13. מדוע הזמנה לדברי תורה בוגדת בו ולדבר מצווה מועילה לו?",
            "answer": "והטעם שבתורה יכול יצר הרע לומר יש עדיין שהות, מה בוער, אבל במצווה אינו כן, לכן המזמין עצמו לדבר מצווה מהני כיוון שהמצווה עוברת, וכל המזמין עצמו לעשות מצווה שאינו חייב בה כגון ציצית בעידנא דריתחא ניצול על ידה."
          },
          {
            "hint": "",
            "question": "14. ועת משפט ידע לב חכם?",
            "answer": "לב החכם יודע להשיב ליצר הרע שצפויים לו פורענויות כי לכל חפץ יש עת ומשפט, ומי יגן עליו בעת הזאת, והאדם מביא על עצמו רעה גדולה."
          },
          {
            "hint": "",
            "question": "15. כי לכל חפץ יש עת ומשפט?",
            "answer": "אע\"פ שנתן הקב\"ה כוח בחירה לאדם אבל אינו יכול לעשות ככל העולה על רוחו, שיש לכל חפץ עת ומשפט, שאם ירצה לעשות דבר בעת שאינו מוכשר לא תועיל עשייתו, ואם ירצה להרע לא יוכל, והטעם לזה שהאדם גרוע מן החיות בתחבולותיו, ואילו ניתן לו השלטון הגמור היה מחריב את כל העולם."
          },
          {
            "hint": "",
            "question": "16. כי איננו יודע מה שיהיה וגו'?",
            "answer": "הרשע עושה רע כי איננו מאמין בשכר ועונש, וכופר בהישארות הנפש ותחיית המתים, והפורענות תבוא פתע פתאום ולא יהיה מי שיגיד לו ליטול עצה."
          },
          {
            "hint": "",
            "question": "17. אין אדם שליט ברוח לכלוא הרוח?",
            "answer": "איתא במ\"ר שאין אדם שליט ברוח של מלאך המוות לכלותו ממנו, ואינו יכול לומר לו המתן לי עד שאחשב חשבונותי ואח\"כ אני בא, כי אין שלטון ביום המוות אפילו הוא מלך, מת ככל האדם ואין לשום אדם שלטון לשלוח איש אחר במקומו למות אפילו הוא צדיק גמור וירא שמים, כי אין משלחת במלחמה, היא המלחמה האחרונה של האדם שנאבק במר המוות."
          },
          {
            "hint": "",
            "question": "18. האם צריך מלאך המוות לשלוח אחר מי שאמור לקחתו?",
            "answer": "אין צורך לשלוח אחריו שימות במלחמה, אלא הוא עצמו הולך לשם, כמו שאמרו חז\"ל רגליו של אדם הם ערבים בו, לכל מקום שצריך להגיע לשם הם מוליכים אותו."
          },
          {
            "hint": "",
            "question": "19. האם יש דין שמים בבעלי חיים שמזיקין את האדם?",
            "answer": "איתא במ\"ר א\"ר אליעזר אין לך שהוא מתחייב ע\"י אדם זה אלא אדם כיוצא בו, שנאמר עת אשר שלט האדם באדם, פירש בתורה תמימה שאין תובעין בדין שמים על המזיק את האדם אלא אם המזיק הוא אדם כיוצא בו, ולא שאר בעלי חיים, ורק בדיני אדם, נתבעין לדין ואפילו מקל אפילו רצועה ואפילו אילני סרק נתבעין לדין, היינו לבערם מן העולם כשהזיקו את האדם."
          },
          {
            "hint": "",
            "question": "20. ראיתי רשעים קבורים ובאו?",
            "answer": "מיירי בשני מיני רשעים האחד שמקבלים עונש על מעשיהם הרעים מיד והם קבורים, וימצאו בעיר רשעים שעשו כן, היינו כמעשה הרשעים ההם שנענשו ובכל זאת לא מתו ויבואו לחשוב ח\"ו שאין שכר ועונש, גם זה הבל, כי סר הפחד מהאנשים מלעשות רע, כי חושבים שאין דין ואין דיין. וי\"מ ששלמה מתלונן שהרשעים שמתים מיד באים אחרים תחתיהם, ואילו הצדיקים שמתים משתכחים ולא באים אחרים תחתיהם."
          },
          {
            "hint": "",
            "question": "21. מתי מלא לב האדם לעשות רע?",
            "answer": "איתא במ\"ר מהו אשר אין נעשה פתגם מעשה הרעה מהרה על כן מלא לב בני האדם בהם לעשות רע - ע\"י שהאדם חוטא ואין מידת הדין פוגעת בו, על כן מלא לב בני האדם בהם לעשות רע - שהם חושבים שבגדולה באים ובגדולה יוצאים, ר\"ל לומר שחושבים כמו שלא הגיע להם העונש עד כה, כך לא יגיע להם עד עולם וסר פחד מלבם מלעשות רע, ואינם יודעים כי רק איזה זכות הגינה עליהם. כדאיתא במסכת סוטה יש זכות תולה מן היסורין ב' וג' שנים."
          },
          {
            "hint": "",
            "question": "22. מדוע אין הקב\"ה נפרע מן הרשעים מיד?",
            "answer": "אילו כן היה, היו הכל מתייראין מהשי\"ת והייתה ניטלת הבחירה, ויראי ה' לא היו ראויים לשכר, לכן אומר הפסוק אשר חטא עושה רע מאת - היינו מאות פעמים, ומאריך לו, שהקב\"ה מאריך לו אפו, כי גם יודע אני אשר יהיה טוב ליראי האלוקים אשר יראו מלפניו וזאת הסיבה לאריכות אף לרשעים."
          },
          {
            "hint": "",
            "question": "23. מה ילמד הצדיק מאריכות אף לרשעים?",
            "answer": "ילמדו בק\"ו אם לעוברי רצונו כך, לעושי רצונו על אחת כמה וכמה יאריך אפו, כי מידה טובה מרובה ממידת פורענות."
          },
          {
            "hint": "",
            "question": "24. כל תלמיד חכם שאינו עומד מפני רבו?",
            "answer": "איתא בקידושין דף ל\"ג א\"ר אלעזר דנקרא רשע, ואינו מאריך ימים, ותלמודו משתכח ונלמד מן הפסוק דהכא - וטוב לא יהיה לרשע, ולא יאריך ימים כצל, אשר איננו איננו ירא מלפני האלוקים, וביאר בתורה תמימה דמאי שנא מסתם חוטא דראינו לעיל שמאריך לו אף, אלא שהתלמיד חכם מראה כי אינו שווה בעיניו מה שלמד מרבו ובזה מחלל את כבוד התורה."
          },
          {
            "hint": "",
            "question": "25. צדיק ורע לו ורשע וטוב לו?",
            "answer": "אומר קהלת זה מהדברים הנראים לכאורה כהבל שמגיע לצדיקים כמעשה הרשעים, והרשעים שמגיע אליהם כמעשה הצדיקים, וזה מתמיה את הבריות, כי ההנהגה נעלמת, שפעמים נח לו לצדיק לקבל ייסורים על עוונותיו, כדאיתא במסכת הוריות דף י' - אשריהם לצדיקים שמגיע אליהם כמעשה הרשעים של עולם הזה בעולם הזה, ואוי להם לרשעים שמגיע אליהם כמעשה הצדיקים של עולם הזה בעולם הזה, כי ע\"י הנאת טובת העולם הזה מנוכה מהרשעים מעט זכויותיהם שיש להם לעולם הבא, ולהיפך הצדיק מעוניין שינוכה לו בעולם הזה מעט מחובותיהם שיש להם, ובזה יהיה שכרם שלם בעולם הבא."
          },
          {
            "hint": "",
            "question": "26. מדוע נענש הבל כמעשה הרשעים? ומדוע זכה מיכה כמעשה הצדיקים?",
            "answer": "אמרו חז\"ל שלא היה בידו חטא שייהרג בשבילו, אלא שנהנה ביותר מזיו השכינה כשנתקבל קרבנו, ומיכה ניצול שהייתה פיתו מצויה לעוברי דרכים."
          },
          {
            "hint": "",
            "question": "27. ושיבחתי אני את השמחה אשר אין טוב לו לאדם כי אם לאכול ולשתות ולשמוח?",
            "answer": "כתב רש\"י שיהא שמח בחלקו ולא יהיה שטוף אחר הרבות הון בנשך ובמרבית וגזל שלא יבוא לידי עבירות של גזל אונאה וריבית, ומי שאינו שמח בחלקו לעניין אהבת אשתו, שטוף אחר הנשים להרהר אחר אשת איש, ויאכל וישתה ממה שחנן אותו הקב\"ה, ולא יהיה מסובאי יין ובעלי תאוות אכילה, ויעסוק בתורה שנאמר בהם פקודי ה' ישרים משמחי לב."
          },
          {
            "hint": "",
            "question": "28. מהי מידת ההסתפקות?",
            "answer": "זוהי מעלה חשובה ויקרה מאוד שמחיה את בעליה, וכל מי שמרגיל עצמו באכילה ושתייה די הסיפוק, הוא מבריא את גופו ומחיה את נפשו, ודעתו מתיישבת עליו וממונו מתקיים בידו, ולא יהא רגיל בבתי משתאות, אלא בביתו עם בני ביתו, ואמרו חז\"ל מסכת חולין דף פ\"ד - לעולם יאכל אדם וישתה בפחות ממה שיש לו, וילבש ויתכסה במה שיש לו, ויכבד את אשתו ובניו יותר ממה שיש לו, שהם תלויין בו, והוא תלוי במי שאמר והיה העולם, ויהא מיסב ואוכל על השולחן, ולא יהא עומד ואוכל, או מהלך ואוכל, שהמהלך ועומד אוכל כפליים מהמיסב ואוכל, ויחדל מלחזר אחר המותרות, לפי שאין מביאים את האדם ליראת שמים, וירסן את התאוות ויכבוש המותרות, כי המבקש יותר מצרכו, טורד נפשו מתועלתו, ולא היה רדוף אחר המאכלים הטובים ואחר המעדנים הערבים ואחר התענוגים, כדי שלא יימשך אחריהם, וגם אם לפעמים יאכל מהם לא יאכל יותר מדי."
          },
          {
            "hint": "",
            "question": "29. איזה מידה מולידה מידת ההסתפקות?",
            "answer": "מידת ההסתפקות המשובחת תוליד את מידת הביטחון. אשרי מי שזוכה בה, והביטחון בה' הוא שיפקיד האדם בידו כל ענייניו, וירצה במה שחננו הבורא הן רב הן מעט, ואל ידאג במיעוט המזון שיש לו, ואל יקנא במי שלמעלה ממנו בממון, והעיקר שתבטח בה' בכל ענייניך, ויתאמץ שלא ליצטרך לבריות, כדאיתא בחז\"ל עשה שבתך חול ואל תצטרך לבריות, וה' יצליחנו בה ברחמיו."
          },
          {
            "hint": "",
            "question": "30. כיצד המשיל המ\"ר תורה ומעשים טובים לאכילה ושתייה?",
            "answer": "כתב בתורה תמימה כמו שהאכילה והשתייה הם היסודות המחזיקות את הגוף כך תורה ומצוות ומעשים טובים הם היסודות המחזיקות את הנפש, רוח ונשמה כדאיתא בזוהר פרשת צ\"ו כ\"ט ב', וכמו שאכילה בלא שתייה, ושתייה בלי אכילה אינו די, כי אינו די תורה בלא מעשים טובים, ומעשים טובים בלא תורה, כי תכלית התורה היא קיום המעשים, כדאיתא ביבמות דף ק\"ט כל שישנו בעשייה ישנו בלימוד שנאמר ולמדתם לעשותם, וכנגד זה בעל מעשה בלא תורה ג\"כ אינו נחשב, כי לא עם הארץ חסיד, ואינו יודע איך לכלכל מעשיו הטובים, ואפשר גם שייכשל במעשיו."
          },
          {
            "hint": "",
            "question": "31. והוא ילונו בעמלו?",
            "answer": "לא די בלימוד התורה בלא מצוות ומעשים טובים, שהמצוות והמעשים טובים הם המלווים לו לאדם, כדאיתא בסוף אבות בשעת פטירתו של אדם אין מלווין לו לאדם לא כסף ולא זהב ולא אבנים טובות ומרגליות, אלא תורה ומעשים טובים בלבד שנאמר בהתהלכך תנחה אותך, בשכבך תשמור עליך, והקיצות היא תשיחך בהתהלכך תנחה אותך בעולם הזה, בשכבך תשמור עליך בקבר, והקיצות היא תשיחך בעולם הבא."
          },
          {
            "hint": "",
            "question": "32. כי גם ביום ובלילה שנה בעיניו איננו רואה?",
            "answer": "י\"מ מרוב עיון על הנעשה בעולם, כמו צדיק ורע לו ורשע וטוב לו, ואומר קהלת וראיתי שאין האדם מסוגל למצוא סוד ההנהגה העליונה, וי\"מ במ\"ר שאינו רואה את יום המיתה ואינו עושה תשובה לא ביום ולא בלילה, ושנה מלשון מיתה. כדאיתא בדניאל י\"ב ורבים מישני עפר יקיצו."
          },
          {
            "hint": "",
            "question": "33. האם ביד האדם להבין כלל הנהגת הקב\"ה בבריאה?",
            "answer": "וראיתי את כל מעשה האלוקים כי לא יוכל האדם למצוא את המעשה אשר נעשה תחת השמש, ואפילו המעשים הגשמיים אין לדעת על בוריים, וכמה מיני צמחים אין יודעים פשרם וכן מסתרי הבריאה, וכ\"ש שלא נבין טעם ההנהגה העליונה בבריאה."
          },
          {
            "hint": "",
            "question": "34. האם אדם יכול למדוד עצמו כיצד ינהג בשעת ניסיון?",
            "answer": "י\"מ את הפסוק דדבר כנגד מידות האדם, ואין אדם יכול למדוד עצמו כיצד ינהג כשיגיע לידי מצב מסוים, שאם יבוא אליו עני ויהיה שרוי בכעס, הוא עלול לחרפו ולגדפו, ואינו יכול לומר כי כשיגיע למצב זה ידע כיצד להתנהג, כי כאשר יבוא הניסיון מי יזכיר לו ויגיד לו לנהוג כהוגן, הרי היצר הרע מסמא עיניו של אדם ומטהר השרץ בק\"ן טעמים."
          },
          {
            "hint": "",
            "question": "35. האם אפשר לעמוד על טעמי מצוות התורה?",
            "answer": "איתא במ\"ר שאפילו שלמה החכם באדם נכשל, שאמר יכול אני להרבות נשים ולא יטו את לבבי, ובכל זאת היה סופו שהטו את לבבו, וא\"כ איך יוכל האדם הפשוט לבקש טעמי המצוות, ועוד באלה שלא נתגלו טעמן."
          }
        ]
      },
      "ט": {
        "": [
          {
            "hint": "",
            "question": "1. גם אהבה גם שנאה אין יודע האדם הכל לפניהם?",
            "answer": "אפילו הצדיקים והחכמים תכלית מעשיהם ביד האלוקים, שאין האדם יודע מה לאהוב ומה לשנוא, שפעמים אוהבים דבר ורודפים אחריו, ואפשר שבהשגתו יגיע להם חיסרון ולא תועלת, ופעמים שונאים דבר ומרחיקים ובאמת העניין טוב להם, א\"כ אין ידיעת האדם שלימה, ולמרות זאת הכל לפניהם היינו הבחירה ניתנת להם."
          },
          {
            "hint": "",
            "question": "2. מה גורם לבני אדם לכפור בשכר ועונש?",
            "answer": "אומר הפסוק לכל מקרה אחד לצדיק ולרשע לטוב ולטהור ולטמא, שהכל שווים למקרה המיתה, וזה גורם לתעייה ובלבול בלב הרע לכפור בשכר ועונש, ודבר שני רואים צדיקים שסובלים כמו הרשעים, כגון נוח שיצא מן התיבה הכישו ארי והיה צולע, ופרעה נכה שבא לישב על כיסא שלמה הכישו ארי ממנגנון הכיסא והיה צולע, הרי נח הצדיק נפגע במעשה טוב, ופרעה הרשע במעשה רע, בני אהרון נכנסו להקריב שלא במחלוקת ויצאו שרופים, ובני קורח נכנסו להקריב במחלוקת ויצאו שרופים, משה ואהרון לא נכנסו לארץ ומוציאי דיבה לא נכנסו לארץ, יאשיהו מת בחץ, ואחאב מת בחץ, וכתב בתורה תמימה שהמקרים השווים בצדיקים וברשעים היא מעיקרי ההשגחה, כדי שתישאר הבחירה ביד האדם, משום דאם היה נקרה לעולם מקרה טוב לצדיק מקרה רע לרשע, אז בטלה הבחירה וכולם היו מוכרחים להלך בדרך טובים, מפני תקוות קבלת הטובה ויראת העונש, לכן מורה ההשגחה שאל יסמוך האדם על ענייני המקרים, יען כי המקרים עלולים לקרות לצדיק ולרשע ואין שייכים לתשלומי שכר ועונש הבאים בחשבון מדויק."
          },
          {
            "hint": "",
            "question": "3. הנשבע כאשר שבועה ירא?",
            "answer": "איתא במ\"ר הנשבע זה צדקיהו דכתיב ביה בד\"ה ב' ל\"ו אשר השביעו באלוקים ונשבע לשקר כי מרד, כאשר שבוע ירא זה שמשון שנאמר בשופטים ט\"ו השבעו לי, והאמין בשבועתם ומסר להם נפשו, ומזה מוכח שהיה ירא משבועה, שלא היה חש לחשוב שאולי יעברו הם על השבועה, זה מת בניקור עיניים, וזה מת בניקור עיניים."
          },
          {
            "hint": "",
            "question": "4. הגדולה קללה לרשע?",
            "answer": "הכל תלוי לפי כוח המקבל, ולכן אם תיפול גדולה ביד רשע, אינה אלא קללה, כי על ידיה הוא יכול למלא כי מזימותיו ותאוותיו ואינה באה אלא כדי לאבדם, ואילו העניות לצדיקים ברכה להם, ובזכותם מתפרנס העולם כדאיתא בר' חנינא בן דוסא שהסתפק בקב חרובין לשבוע."
          },
          {
            "hint": "",
            "question": "5. מדוע לב בני האדם מלא רע והוללות?",
            "answer": "שלומדים זה מזה לחטוא, ואומרים שאין דין פורענות לרשעים, אלא הכל לפי המקרה, פעמים לצדיק ופעמים לרשע, וסופן יורדים לגיהנום."
          },
          {
            "hint": "",
            "question": "6. כי לכלב חי טוב מן האריה המת?",
            "answer": "אפילו האדם הפחות ביותר בחיים בעודו חי יוכל לקנות מעלות בחייו, בעוד שהאריה המת, היינו התלמיד חכם המת לא יוכל להשיג עוד, ומה שאין אדם עושה כל זמן שכוח הבחירה בידו שוב לא יוכל עושת עוד בקבר ובשאול."
          },
          {
            "hint": "",
            "question": "7. מדוע אמר אנדרינוס קיסר לר' יהושע בן חנניא אנוכי טוב ממשה רבך?",
            "answer": "איתא במ\"ר מפני שאני חי והוא מת, אמר ליה ר' יהושע היש בכוחך לגזור שלא יבעירו בני מדינתך אש לשלושה ימים, אמר ליה אין, אזיל וגזר, לערב עלו על החומה וראו עשן עולה, אמר לו ר' יהושע מה זה, אמר ליה, שר נחלה ואמר הרופא שכל זמן שלא ישתה חמין לא יתרפא, אמר לו ר' יהושע, אתה עודך גוזר בטלה גזרתך, משה רבינו גזר עלינו לא תבערו אש בכל מושבותיכם ביום השבת ועדיין לא נתבטלה גזירתו, ועודך אומר שאתה טוב ממנו, ולכאורה קשה המדרש הרי גם בחולה ישראל מחללין את השבת והותרה הבערה עבורו, וצריך לומר שלא היה חולה מסוכן ויכול היה להמתין עד כלות הגזירה, ועוד כתב בתורה תמימה דמשה כתב בתורה וחי בהם והותרה לחולה, אבל הקיסר לא הוציא פרט זה מגזירתו, וא\"כ בכל אופן צריך היה לקיים גזירתו."
          },
          {
            "hint": "",
            "question": "8. החיים יודעים שימותו והמתים אינם יודעים מאומה?",
            "answer": "כתב רש\"י החיים יודעים שימותו ואולי ישיבו אל לבם יום המיתה וישובו מדרכם. אבל המתים משמתו אינם יודעים מאומה, ואין להם עוד שכר פעולה שיעשו מן המיתה ואילך, אלא מי שטרח בערב שבת יאכל בשבת."
          },
          {
            "hint": "",
            "question": "9. מה הסיפור בר' חייא ורבי יונתן בבית הקברות?",
            "answer": "איתא במ\"ר ר' חייא ור' יהונתן הוו אזלי בבית הקברות, הוו קשדיא תכלתיה דר' יהונתן היינו טליתו מהלכת על הקבר, אמר ליה ר' חייא דליה, היינו תגביה כדי שלא יאמרו המתים למחר באים אצלנו ועכשיו מחרפים אותנו שהמתים פטורים מן המצוות, אמר לו, והרי כתוב שהמתים אינם יודעים מאומה, אמר ליה מקרא אתה יודע, מדרשו אין אתה יודע, כי החיים יודעים אלו הצדיקים שאפילו במיתתן קרויים חיים, והמתים אינם יודעים מאומה, אלו הרשעים שאפילו בחייהם קרויים מתים."
          },
          {
            "hint": "",
            "question": "10. גם אהבתם גם שנאתם גם קנאתם כבר אבדה?",
            "answer": "גם אהבתם לעבודה זרה, ופתי ולצון, וגם שנאתם להקב\"ה במעשה ידיהם, גם קנאתם שהקניאו לקב\"ה במעשה ידיהם, כבר אבדה, ואין להם חלק לעולם הבא, אפילו ע\"י זכות בנים, כי אין כפרה לעבודה זרה לאחר מיתה."
          },
          {
            "hint": "",
            "question": "11. לך אכול בשמחה לחמך ושתה בלב טוב יינך?",
            "answer": "עתיד הקב\"ה לומר לכל צדיק וצדיק לעתיד לבוא, לך אכול בשמחה לחמך בשביל שהאכלת לחם לעני, ושתה מן היין הגנוז בגן עדן בשכר היין שהשקית לעני, ואמר ריב\"ל שני שערי כדכד יש בגן עדן ועליהם ריבוא של מלאכי השרת, וכל אחד זיוו כזוהר הרקיע מבהיק, ובשעה שהצדיק בא אצלם מפשיטים מעליו הבגדים שעמד בהם בקבר ומלבישים אותו שמונה בגדים של ענני כבוד, ושני כתרים נותנים לו על ראשו, אחד של אבנים טובות ואחד של זהב פרוים, ונותנים שמונה הדסים בידו, ומקלסין אותו ואומרים לו - לך אכול בשמחה לחמך, ומכניסים אותו למקום נחלי מים מוקף ת\"ת מיני ורדים, וכל אחד ואחד יש לו חופה בפני עצמו לפי כבודו ומושכים ממנו ד' נהרות, אחד של חלב ואחד של יין ואחד של אפרסמון ואחד של דבש, וכל חופה למעלה ממנה גפן של זהב ושלושה מרגליות קבועות בו, וכל אחד מהם מבהיק זיוו כזיו הנוגה, ולכל חופה וחופה יש שולחן של אבנים טובות ומרגליות, ושישים מלאכים עומדים לראש כל צדיק וצדיק ואומרים לו לך אכול בשמחה דבש, שנמשלה תורה לדבש, ושתה יין המשומר בענביו מששת ימי בראשית, שעסקת בתורה שנמשלה ליין."
          },
          {
            "hint": "",
            "question": "12. לך אכול בשמחה לחמך - בעולם הזה?",
            "answer": "איתא במ\"ר אמר רב הונא בריה דרב אחא, בשעה שהתינוקות נפטרין מבית רבן, בת קול יוצאת ואומרת להם לך אכול בשמחה לחמך כי נתקבל הבל פיכם לפני כריח ניחוח. ובשעה שישראל נפטרין מבתי כנסיות ובתי מדרשות בת קול יוצאת ואומרת לך אכול בשמחה לחמך, כבר נשמעה תפילתכם לפני כריח ניחוח, ואיתא בתנא דבי אליהו במוצאי יום הכיפורים לאחר התענית והתפילות מוחל הקב\"ה לישראל כל עוונותיהם ואומר, מה שעבר עבר ועכשיו מתחיל חשבון חדש, ובת קול יוצאת ואומרת להם לך אכול בשמחה לחמך, כבר נשמעה תפילתכם, ובמ\"ר רבי לוי פתר קרא בראש השנה ויום הכיפורים, ערב ראש השנה גדולי הדור מתענין הקב\"ה מוחל שליש עוונות, ובימים שבין ראש השנה ויום הכיפורים יחידים מתענין והקב\"ה מוחל עוד שליש, וביום הכיפורים מתענין כולם והקב\"ה מוחל להם את הכל, ובת קול יוצאת ואומרת - לך אכול בשמחה לחמך כי כבר רצה האלוקים את מעשיך - כבר נשמעה תפילתכם."
          },
          {
            "hint": "",
            "question": "13. ובכל עת יהיו בגדיך לבנים?",
            "answer": "כתב רש\"י התקן עצמך בכל שעה במעשה טוב שאם תמות היום תיכנס בשלום, והמשיל זאת שלמה לאדם שהזמינו המלך לסעודה ולא קבע לו זמן, אם חכם הוא או פיקח, מיד מכבס כסותו, ורוחץ וסך וכן בכל יום עד שייקרא אל הסעודה, יהיו כל שעה בגדיו לבנים והוא רחוץ, וי\"מ דקאי על התשובה, ויחשוב האדם כאילו נוטה למות וישוב מחטאיו ואל יאמר כשאזקין אשוב."
          },
          {
            "hint": "",
            "question": "14. בגדיך לבנים אלו ציצית - מהו עניין ציצית?",
            "answer": "ציצית הוא עניין הבטה, כמו מציץ מן החרכים, שיביט האדם אחריתו ויביט לארץ, לכן ציווה הכתוב על כנפי בגדיהם, לפי שהכנף למטה מן הבגדים וארבע כנפות כנגד ארבע כנפות הארץ, לרמז שלא יוכל להסתתר מיום הדין באחד מארבע רוחות הארץ, פתיל זה יצר הרע שהוא פתלתל ועיקש ומסית את האדם, ואמרו רז\"ל יצר הרע בתחילה כחוט של עכביש עד שנעשה כעבותות העגלה, ותכלת מלשון תכלית, שמונה חוטים כנגד שמונה עשורים של חיי האדם דכתיב אם בגבורות שמונים שנה, חמישה קשרים כנגד חמישה חושים - ראיה, שמיעה, טעם, ריח ומישוש."
          },
          {
            "hint": "",
            "question": "15. ראה חיים עם אישה אשר אהבת - מה המעלות שיש באשת חיל?",
            "answer": "מעלה אחת - בטח בה לב בעלה, שנותן לה ממונו ואינו חושש, שבטוח שתנהג הבית יפה.<br>מעלה שניה - גמלתהו טוב ולא רע, יש הרבה תקופות בחיים, יש עליה ויש שפל, והאישה הטובה, טובה לבעלה בכל המצבים, וגומלת לו טוב כשטוב להם, ולא רע כשרע להם.<br>מעלה שלישית - דרשה צמר ופשתים, לא די ששומרת על נכסי הבית, אלא משתדלת לעשות דברים חדשים ובזול, דורשת וחוקרת איפוא אפשר למצוא צמר ופשתים בזול, ותעש בחפץ כפיה כי היא אוהבת את ביתה.<br>מעלה רביעית - ממרחק תביא לחמה, מוכרת העודף ושולחת במקום שאינו מצוי, ולוקחת מזון בחילופין וממרחק תביא לחמה.<br>מעלה חמישית - ותקם בעוד לילה ותתן טרף לביתה וחוק לנערותיה, שאינה שוכבת במיטה כדרך הנשים הענוגות והעצלניות, אלא בעוד לילה היא קמה ממיטתה ומכינה מזון לבני הבית, וקובעת מה יעשו נערותיה העובדות בבית.<br>מעלה שישית - זממה היינו חשבה שדה ותיקחהו, ומפרי ידיה בעלה נוטע כרם, שהיא חוסכת כל כך הרבה, שאם חושבת לקנות שדה יכולה לקנותו, ומפרי ידיה בעלה ייטע כרם.<br>מעלה שביעית - חגרה בעוז מותניה ותאמץ זרועותיה - כל מעשיה היא עושה בזריזות, וכאילו העוז חגרה במתניה.<br>מעלה שמינית - טעמה כי טוב סחרה לא יכבה בלילה נרה, שטורחת כל הלילה להכין צמר ופשתים, ידיה שלחה בכישור - בכלי הטווייה, ובעודה עושה כן בא ונזדמן עני, כפה פרשה לעני וידיה לאביון לתת להם די מחסורם.<br>מעלה תשיעית - ידיה שלחה בכישור, כל כך רגילות ידיה במלאכה, שמעצמן משתלחות לכישור, וכפיה תמכה פלך, שעוסקת במלאכת הטוויה.<br>מעלה עשירית - בני ביתה אינם מתייראים מן הקור בימי השלג, כיוון שכולם לבושים שנים, בגדים אדומים ארוגים יפה שאין הצינה נכנסת לתוכם.<br>מעלה הי\"א - מרבדים עשתה לה, מצעים נאים למטה, שש וארגמן לבושה, שכבוד גדול לאישה אם היא נקיה במלבושיה.<br>מעלה הי\"ב - נודע בשערים בעלה בשבתו עם זקני ארץ, האישה הטובה מרוממת את בעלה ונותנת לו עוז לשבת בין זקני ארץ.<br>מעלה הי\"ג - סדין עשתה ותמכור, הסדין שעשתה לצורך הבית, לפני שהוא נקרע מוכרת אותו, וחגור נתנה לכנעני, וכן החגורות ומלבושי ביתה.<br>מעלה הי\"ד - עוז והדר לבושה ותשחק ליום אחרון, יש בה עוז, היינו אומץ לב, ועם זה היא הדורה, שאינה תופסת מקום בעלה בהנהגת הבית, ואפילו בימי זקנותה וביום האחרון של חייה, דעתה נינוחה ואינה מתרעמת ואינה באה בטרוניות כדרך הנשים הקנטרניות שאומרות תמיד הב הב.<br>מעלה הט\"ו - פיה פתחה בחכמה ותורת חסד על לשונה, שגם בימי זקנותה אינה מדברת דברי הבאי, אלא נותנת עצה טובה לכל אחד מרוב ניסיונה בחייה, והיא הוגה בתורה כפי השגתה.<br>מעלה הט\"ז - צופיה הליכות ביתה, רואה הנהגת כלותיה ובנותיה למרות זקנתה, לחם עצלות לא תאכל, מנהגת בנותיה כתורה ולא אוכלות לחם עצלות ללא מעשה, ואחר מותה קמו בניה ויאשרוה בעלה ויהללה, ומה הם אומרים - רבות בנות עשו חיל, ואת עלית על כולנה, וזה שאנו מהללים אותך אינו מפני החן והיופי, כי שקר החן והבל היופי, אישה יראת ה' היא תתהלל, לכן אתם מלאכי מרום תנו לה מפרי ידיה, ויהללוה בעולם הזה בשערים מעשיה, מדור לדור."
          },
          {
            "hint": "",
            "question": "16. אישה טובה מתנה טובה בחיק אלוקים תינתן - להביא סיפור נאה על כך?",
            "answer": "מעשה היה בשלושה יהודים שנזדמנו לפונדק אחד, שאלו זה את זה מה מעשיך ולהיכן אתה הולך, אמר האחד יש לי חשק גדול - ללמוד תורה וזה כמה שנים שאני נודד מעיר לעיר ללמוד תורה ולא עלה בידי הדבר, וחזרתי בפחי נפש לילך לביתי, והשני ענה, מבקש אני לשאת אישה צנועה ואשת חיל, וזה ארבע שנים שאני מכתת רגלי מעיר לעיר וחזרתי בידיים ריקות, והשלישי אמר, עני אני ומטופל בבנים, וכמה שנים שיצאתי מעירי אולי אמצא פרנסה לפרנס את אשתי ובני, ולא הצליח השי\"ת דרכי, ועכשיו אני חוזר לביתי בלב מר. וכולם געו בבכייה עד חצי הלילה, עד שנרדמו מתוך בכייה, נכמרו רחמיו של אליהו הנביא ואמר לפני הקב\"ה - גלוי וידוע לפני כסא כבודך שאלו בני אברהם יצחק ויעקב וכמה דמעות זלגו עיניהם, אמר לו הקב\"ה, גלוי וידוע לפני שאינם הגונים ואינם ראויים לכך, אמר אליהו אם לפניך גלוי לפני מי גלוי, אמר לו הקב\"ה לך ונסה אותך, כשהאיר היום בא אליהם אליהו הנביא ונדמה להם כזקן ונשוא פנים, אמר לאחד מהם, מה חפצך ורצונך, אמר לו עני אני ואין לי פרוטה, אמר לו, אינך ראוי להיות עשיר, אמר לו, וכי מה פשעי ומה חטאתי, אמר לו כי עשיר צריך להיות ותרן בממונו ולגמול חסד בגופו ובממונו לעניים ולעשירים, אמר לו אני מקבל עלי לעשות ככל אשר תצווני, אמר לו קח שושן של זהב ויהיה פיקדון בידך עד אשר אבחנך, ומעכשיו תיעשה עשיר מופלג בדורך, הלך העני לעירו והתחיל לעסוק במסחר ונתעשר עושר גדול, שאל אליהו את האיש השני ואמר לו מה חפצך ובקשתך, אמר לו משתוקק אני ביותר ללמוד תורה, והלכתי מעיר לעיר ללמוד תורה ולא הצליח ה' דרכי, אמר לו בני, אין אתה ראוי להיות דיין ומורה הוראה בישראל, אמר לו, מה פשעי ומה חטאתי, אמר לו, תלמיד חכם צריך להיות עניו ושפל רוח וענוותן, וצריך הוא ללמוד וללמד בלי כל שכר, אמר לאליהו, מקבל אני על עצמי לעשות ככל אשר תצווני, אמר לו, קח את ה\"אלף בית\" וקרא בו, ותיעשה למדן מופלג, וזה הא\"ב יהיה מופקד בידך עד שאבדוק אותך. אמר טוב הדבר, והתחיל קורא בא\"ב ונפקחו עיניו בתורה, ונתגלו לו כל סודות התורה, אמר לו אליהו למה האלף של ויקרא זעירא הוא, אמר לו ללמדנו שתלמיד חכם הלומד צריך שיהיה קטן בעיניו וסבלן מכל אדם, והלך לדרכו, ונעשה האיש רב גדול בתורה, שאל אליהו את השלישי, מה חפצך ורצונך, אמר לו אני מבקש לישא אישה צנועה וכשרה ואינני מוצא, אמר לו, צריך אדם להיות סבלן לאשתו ולבני ביתו, וצריך להיוועץ באשתו בענייני הבית, אמר לו כמו שדיברת אעשה, אמר לו עבור את הנהר הזה, בשפת הנהר יושבת אישה אלמנה והיא ענייה ומחוסרת כל ומחזרת היא על הפתחים, ואמור לה, תני לי מקום שאלין בו הלילה, ולה - יש בת נאה וצנועה ואשת חיל, והיא תיתן לך אותה בלי שום טענה ומענה, ועשה כן, ונתנה לו מקום ללון והן ישנו בחוץ, לאחר כמה ימים שאלה האלמנה את האיש מה מלאכתך, אמר לה אין לי מלאכה, אלא רועה צאן אנוכי, אמרה לו, האם תרצה לרעות אם הצאן והבקר של העיר הזאת ואתה תהיה לי כבן ואני אהיה לך כאם, קיבל עליו האיש הדבר הזה וקידש את הבת ואח\"כ נישאו כדת וכדין, לאחר כמה שנים אמר הקב\"ה לאליהו, לך ונסה את שלושת האנשים האלה, בא אליהו לאותה העיר שבה דר העני שנתעשר, ולקח חמישה ילדים יתומים של העיר ואמר להם בואו אחרי ואני אתן לכם אוכל ומשקה, והם הסכימו והלכו אחריו, בא אליהו אל ביתו של העשיר הזה ודפק על הפתח, יצאו המשרתים ואמרו, מה בקשתך, אומר להם, לכו והודיעו לאדונכם, שאני איש יהודי, והייתי עשיר גדול, ובאתי לעיר הזאת, ובאו ליסטים ולקחו מה שבידינו, והניחו אותנו ערום ועריה בלי כל, ושמעתי שאתה עשיר מופלג ועושה חסד עם כל עובר אורח, ועכשיו בעל החמור מבקש ממני חמישה זהובים, ועתה אני מתחנן בפניך אנא תן לי חמישה זהובים ואתנם לבעל החמור והצל אשתי מיד אכזרים, ואני מניח לך את אשתי וילדים אלו לעירבון עד שאבוא לביתי ואביא לך חמישה זהובים, הלכו וסיפרו הדבר לבעל הבית, אמר, כמה אנשים הם, אמרו לו שישה, אמר להם , תנו להם שישה כיכרות ויאכלו וילכו לדרכם, נתנו להם שישה כיכרות ואכלו ושבעו וברכו, צעק אליהו בקול גדול ואמר, אויה לי כי בצרה גדולה אנוכי, שביד גויים אכזריים אנחנו, אמר האיש, השליכו אותם מכאן לחוץ, באו המשרתים להשליכם בחוץ והתחילו מצעקם ולא רצו לילך, בא האיש והכה את אליהו ואת בניו והוציא אותם בעל כורחם, אמר אליהו לילדים לכו לדרככם, ואליהו חזר ובא אצל האיש ונגלה לו כזקן ונשוא פנים כמו שנגלה אליו ביום הראשון שנראה אליו, אמר לו מה המעשה הזה שעשית היום, שהכית את האיש ואת בניו וגירשת אותך מביתך, ועכשיו החזר לי את שושן הזהב שנתתי לך, הלך והביא השושן ונתן לו, ומיד שיצא אליהו באו אנשי העיר אל העשיר ואמרו לו, השיירא שלך שהייתה עומדת לבוא לכאן נפלו עליה שודדים ובזזו כל ממונם ועוד זה מדבר, זה בא ואומר לו ספינתך שהפליגה בים טבעה, ובלילה באו גנבים וגנבו כל ממונו, וכך נאבד כל עושרו בעניין רע עד שלא היה לו אפילו פת לחם לאכול, והיה מחזר על הפתחים עד שמת מעוני, אח\"כ בא אליהו לאותה העיר שבה היה דר התלמיד חכם, לקח כמה ילדים יתומים שהיו מחזרים על הפתחים ובא עימהם לתלמיד חכם הזה ואמר לו, רוצה אני ללמוד תורה ואיני יכול, וגם פרנסה אין לי, וגם בנים יתומים יש לי, ואני הולך לספרד, אולי תיקח את הילדים האלה עד שאחזור לשנה הבאה ואשלם לך כל שכרך, אמר לו טוב, חזר אליהו ואמר, אל נא יחרה אפך, אין להם ספרים שמא תיתן להם גם ספרים, כעס האיש ואמר ריקה שכמותך, לא די שהבאת לי חמישה בניך שאני החכם אלמד עימם תורה ואתה גם מבקש שאתן להם ספרים, צא מכאן, ריקה ושוטה, והתחיל בוכה וגם הבנים בכו, ולא הועיל להם הדבר, עד שגער בהם ואמר, הוציאו אותם מביתי כי ריח רע נודף מהם, קמו בני ביתו והוציאו אותם לחוץ, וסגרו הדלת בעדם, חזר אליהו אל האיש בדמות זקן ונשוא פנים, אמר לו, תן לי הא\"ב שהפקדתי בידך, אמר לו, מה יש לי צורך בא\"ב, קח אותו ולך, נטל אליהו את הא\"ב וקם והלך, ומיד שכח תלמודו, ובסוף מת בעוני. ואח\"כ בא אליהו לאותה העיר ששם דר האיש שביקש לישא אשת חיל, ובא לפתח ביתו ודפק על הדלת, יצאה אשתו ושאלה, מה אדוני מבקש, אמר לה, רעב אנוכי אולי יש בידך לחם לאכול, אמרה לו בכבוד גדול, שב ואכול, ונתנה לו לחם ומים, אמר לה אין לך מה ליתן לי אלא זה, הביאה לא פרפרת, ואח\"כ אמר לה, אין לי מקום ללין, נתנה לו מקום וכרים וכסתות והיא עמדה בחוץ על פתח הבית והמתינה לבעלה, וכשבא בעלה אמרה לו, איש זקן בא היום ואמר זה כמה ימים שהוא תועה בשדה והוא רעב וצמא, ונתתי לו פת לאכול ומים לשתות, ואתה אל תכעס עלי שלא השארתי לך, אמר לה, טוב עשית ואני הולך לשוק ומביא לך לחם, וגם מים הביא, אמרה לבעלה, בקשה אחת יש לי, יש לנו עגל אחד, והנה האיש זקן ונשוא פנים נעכבו ונעשה לו סעודה כראוי לו, אמר לה בעלה עגל אחד יש לנו ואת רוצה לשוחטו, אמרה לו למען השם עשה בקשתי, וכן עשו, ואכלו ושתו, ואחר שהלכו לשכב אמר אליהו לאיש הזה האם אתה מכיר אותי, אמר לו איני מכירך, אמר לו אני הוא אותו זקן שנגליתי לשני חבריך, ומצאתי אותם שאינם ראויים לטובה, ועכשיו אני רואה אותך שאתה הגון להיות עשיר וחכם, קח את שושן הזהב, ואת הא\"ב, והכל בזכות אשתך שהיא אשת חיל, ולקח, ושכבו עד הבוקר, והתפלל, ואכלו ושתו, וראו שאין איש, כי אליהו נעלם."
          },
          {
            "hint": "",
            "question": "17. מה המעשה מאישה רעה שהיא מר ממוות?",
            "answer": "מעשה באיש אחד שהיה לו שכן שודד, שהיה יוצא ומלסטם את הבריות בלילות וזן ומפרנס את אשתו ובניו ביום, אמרה לו אשתו כמה רע ומר מזלי שנפלתי לידך, האם אין אתה רואה את בניו ובנותיו של שכנינו כיצד הם מלובשים יפה, ואיך הם אוכלים ושותים, אמר לה בעלה אם את רוצה שאעשה מה שהוא עושה לכי ובקשי ממנו שייקח אותי בלילה ואטול חלק במעשה הליסטות שלו, ונזדמן הדבר שבאותו לילה שלח המלך אנשי חילו וארבו לליסטים האלו ורדפו אחריהם, השכן שהיה בקי בדרכים וידע מקומות מחבוא ניצל מהם, אבל זה שלא היה בקי, נתפס ותלו אותו, הרי דוגמא שאישה רעה יכולה להיות לבעלה מר ממוות."
          },
          {
            "hint": "",
            "question": "18. ראה חיים עם האישה - זו אומנות?",
            "answer": "שאם הינך רוצה שלום בית, עליך ללמוד מלאכה המפרנסת בעליה, כדכתיב השם גבולך שלום חלב חיטים ישביעך, ואמר רבי קנה לך אומנות עם התורה, וכל תורה שאין עימה מלאכה סופה בטלה ומצינו מגדולי התנאים והאמוראים שהיו עוסקים במלאכה."
          },
          {
            "hint": "",
            "question": "19. כיצד עליו להתנהג עם אשתו?",
            "answer": "אמר ר' חלבו לעולם יהא אדם זהיר בכבוד אשתו, שאין ברכה מצויה בתוך ביתו של אדם אלא בשביל אשתו, שנאמר ולאברהם הטיב בעבורה, והיינו שאמר רבא לבני מחוזא - כבדו נשותיכם, כדי שתתעשרו, האישה נקראת ברכת ה', שכל השרוי בלא אישה שרוי בלא טובה ובלא ברכה."
          },
          {
            "hint": "",
            "question": "20. איזה אישה ראוי לקחת?",
            "answer": "יש לדקדק שלא ליקח אישה לשם יופי, שכן כתוב שקר החן והבל היופי, ולא לשם ממון, אלא תהא מחשבתו לשמים, שהזיווגים צריכים לסיוע מן השמים, וזה שמברכים שהשמחה במעונו היינו הרקיע ששמו מעון ששם נהרי ששון ושמחה, והשמחה שאנו משמחים חתן וכלה היא מן השמים ולא מאתנו."
          },
          {
            "hint": "",
            "question": "21. מה למדו חז\"ל מזה שכתוב ג' פעמים חיים בפסוק זה?",
            "answer": "איתא במ\"ר רבי יהודה אומר, מתה אשתו של אדם אסור לישא אחרת עד שיעברו עליו שלושה רגלים זה אחר זה, כנגד ג' פעמים חיים שכתוב כאן, שע\"י האישה רואה חיים בשלושת הרגלים, כדכתיב ושמחת אתה וביתך, היינו שמחה ורוממות הנפש."
          },
          {
            "hint": "",
            "question": "22. כל אשר בידך לעשות כי אין מעשה וחשבון ודעת וחכמה בשאול?",
            "answer": "עד שהנר דולק תן לו שמן עד שלא יכבה הנר, כבה הנר אין השמן מועיל כלום, וכמה יפה לאדם להשתדל ולעשות מעשים טובים עד שהנר דולק בראשו, שאין מחשבין מצווה כנגד עבירה, למשל אם עשה מאה ואחד מצוות ומאה עבירות, לא יוכל לומר שמצווה עודפת תכריע לטובה, כי אין אתה יודע לשקול המצוות והעבירות, שיש עבירה שמכרעת כל המצוות, כגון חילול ה', לכן עליך להיזהר ביותר, היום לעשותם ומחר לקבל שכרם."
          },
          {
            "hint": "",
            "question": "23. לא לקלים המרוץ ולא לגיבורים המלחמה וגם לא לחכמים וגו'?",
            "answer": "כתב רש\"י לא לקלים המרוץ - לא עמדה לעשהאל קלותו משהגיע עת פקודתו, ולא לגיבורים מלחמה - לא עמדה לאבנר גבורתו משהגיע יומו, וגם לא לחכמים לחם - כגון שלמה שהיה לחמו ליום שלשים כור סולת וגו' ועכשיו נשאר עם מקלו וקדרתו – מ\"א ה', ב', וגם לא לנבונים עושר - כגון איוב, ולא ליודעים חן - הרי משה אין יודע ונבון ממנו בישראל, ולא מצא חן בתפילתו שייכנס לארץ, כי עת ופגע יקרה את כולם."
          },
          {
            "hint": "",
            "question": "24. כי עת ופגע יקרה את כולם - ומה ניתן לעשות?",
            "answer": "איתא במ\"ר עת היא שפוגעת באדם ומערערת בו כל הדברים האלה, מה יעשה, ילך ויעסוק בתפילה ובתחנונים והוא ניצול, ועוד איתא שם פעמים שאדם מפגיע בתפילה ונענה, ופעמים שמפגיע ואינו נענה, שאין לך מי שסידר תפילות ותחנונים יותר ממשה רבנו, ולבסוף נאמר לו הן קרבו ימיך למות, ולארץ לא נכנס."
          },
          {
            "hint": "",
            "question": "25. כי לא ידע האדם עתו כדגים הנאחזים במצודה?",
            "answer": "כשם שהדגים אינם יודעים קודם שנאחזים במצודה, כך גם האדם אינו יודע את עיתו כשבאה עליו הרעה פתאום, וייתכן שבאותה השתדלות שמשתדל להשיג דבר הוא מכניס עצמו לסכנה והוא עצמו הגורם למיתתו."
          },
          {
            "hint": "",
            "question": "26. וכי יש מצודה רעה ומצודה טובה ואמאי כתוב מצודה רעה?",
            "answer": "איתא במ\"ר אמר ר' ברכיה מצודה רעה זו חכה, לפי שיש מצודה שהיא צדה בים ולא ביבשה, ביבשה ולא בים, אבל החכה צדה בים וצדה ביבשה, שהיא יורדת לגרונו של דג וחונקתו, ולא המאכל שבפיתיון ממית אלא המסמר שנתקע בגרונו, כך לא החולי ממית אלא החטא."
          },
          {
            "hint": "",
            "question": "27. גם זה ראיתי חוכמה תחת השמש וגדולה היא אלי?",
            "answer": "איתא במ\"ר אמר ר' שמואל בר אימי, זו מחשבתן של רמאים ברמאותם כגון המערב מים ביין, עושים קנה מאזניים ארוך מצד זה וקצר מצד זה, כדי שיכבד בצד ההוא ואינו ניכר כל כך ומתוך כך קל לרמות."
          },
          {
            "hint": "",
            "question": "28. כיצד איש מסכן וחכם יכול למלט עיר קטנה ממצור?",
            "answer": "עיר קטנה שאיננה עיר מבצר, ואנשים בה מעט, שאין בה גיבורי מלחמה, ואילו הצר עליה הוא מלך גיבור, ועמו הרבה אנשים, וסבב אותה מכל עבריה סביב, א\"כ מדרך הטבע שהוא יכבוש את העיר הזאת, ומצא בה איש מסכן שדיבר עם המלך בדברי טעם וחכמה והשקיט כעסו, וע\"י כך הציל את כל העיר בחכמתו, ואיש לא זכר את האיש המסכן לפני כן, והיו חושבים מה תועלת הוא יכול להביא במה שהוא יושב ועוסק בחכמה, ואינו עוסק ביישובו של עולם."
          },
          {
            "hint": "",
            "question": "29. כיצד נדרש הפסוק במדרש?",
            "answer": "א\"ר אמי עיר קטנה זו הגוף, ואנשים בה מעט אלו אבריו, ובא אליה מלך גדול זה יצר הרע, ולמה נקרא גדול שהוא גדול מיצר הטוב בי\"ג שנה, ומצא בה איש מסכן חכם זה יצר הטוב, שאין רובן של בריות נשמעים לו, ולכן נקרא מסכן, ומלט את העיר בחכמתו, זה תשובה ומעשים טובים, ואדם לא זכר את האיש המסכן ההוא דבשעת יצר הרע אין אדם מזכיר את יצר הטוב, אמר הקב\"ה אתם לא זכרתם את יצר הטוב, אני אזכרנו, שנאמר והסירותי את לב האבן מבשרכם, והגוף נמשל לעיר שהוא בנוי בחכמה נפלאה, ואנשים בה מעט הם האיברים המשמשים אותו, ובא אליה מלך גדול, שהוא יצר הרע, שיש לו משמשים רבים, היינו כל אברי הגוף נשמעים לו מפני שמבקש הנאתם, והוא מסובב את הנער בטרם יבוא יצר הטוב, והוא כובש אותו אילולא שהקים הקב\"ה את האיש המסכן הוא יצר הטוב שחכמתו בזויה, לפי שאינה להנאת שומעיה, והוא מילט העיר בחכמתו, אבל האדם לא זכר את החכם כי המלחמה הזאת תמידית ובלי הפסק."
          },
          {
            "hint": "",
            "question": "30. טובה חכמה מגבורה? וחכמת המסכן בזויה ודבריו אינם נשמעים?",
            "answer": "טובה חכמת יצר הטוב, מגבורת יצר הרע, ואיתא במדרש על חכמת המסכן שבזויה, ומי שהוא מסכן בדבריו כגון זקן שיושב ודורש לא תטה משפט והוא מטה, לא תכיר פנים, והוא מכיר דבריו אינם נשמעים בציבור, על שהוא רע מהם."
          },
          {
            "hint": "",
            "question": "31. דברי חכמים בנחת נשמעים?",
            "answer": "דברי חכמים הנאמרים בנחת נשמעים ומקובלים על הבריות וירגיל אדם עצמו לדבר בנחת, וסימן לדבר לא ברעש ה' כי אם בקול דממה דקה - מ\"א, יט."
          },
          {
            "hint": "",
            "question": "32. מזעקת מושל בכסילים?",
            "answer": "כיוון שיש מושל שיזעק על הכסילים שאינם מקיימים דיני ישראל, אז דברי חכמים בנחת נשמעים, וזהו כשיד ישראל תקיפה."
          },
          {
            "hint": "",
            "question": "33. טובה חכמה מכלי קרב?",
            "answer": "אמר דוד להקב\"ה ריבה ה' ריבי, ואמר ליה הקב\"ה אתה עסוק בתורה ואני נלחם מלחמותיך, ובדרש טובה חכמתו של יעקב מכלי קרב של עשו הרשע כמבואר בתורה."
          },
          {
            "hint": "",
            "question": "34. חוטא אחד יאבד טובה הרבה?",
            "answer": "איתא בקידושין דף מ' ת\"ר לעולם יראה אדם את עצמו כאילו חציו חייב וחציו זכאי, לפיכך, אם עשה מצווה אחת - אשריו שהכריע עצמו לכף זכות ועבר עבירה אחת אוי לו שהכריע את עצמו לכף חובה, וע\"י חטא אחד איבד טובה הרבה, רבי אליעזר ב\"ר שמעון אומר, לעולם יראה אדם עצמו כאילו כל העולם מחצה צדיקים ומחצה רשעים, וכאילו הוא חציו חייב וחציו זכאי, לפי שהעולם נידון אחר רובו, לפיכך, עשה מצווה אחת אשריו שהכריע את עצמו ואת כל העולם כולו לכף זכות, עבר עבירה אחת - אוי לו שהכריע את עצמו ואת כל העולם כולו לכף חובה."
          }
        ]
      },
      "י": {
        "": [
          {
            "hint": "",
            "question": "1. זבובי מוות יבאיש יביע שמן רוקח?",
            "answer": "הזבובים בימי החורף הם חלשים ועומדים למות, ובכל זאת גורמים לשמן טוב שרוקחים אותו מהרבה סממנים להעלות בועות, שמתערבים בו ומתקלקל ורואים שדבר קל עלול לקלקל דבר חשוב, כך סכלות מועטה עלולה לקלקל חכמה רבה."
          },
          {
            "hint": "",
            "question": "2. כיצד יצר הרע דומה לזבוב?",
            "answer": "איתא בברכות דף ס\"א אמר רב יצר הרע דומה לזבוב, וביאר בתורה תמימה כמו שהזבוב אף שמתחילת מציאותו בשמן אינו עושה רושם גדול בתכונת השמן, אך אם מוסיף לשהות בו מבאישו כולו, והבאישה מוספת להבאיש עד שנעשה מעין נובע, וזהו יביע, כך היצר הרע בתחילה אינו עושה רושם כ\"כ באדם, אך מכיוון שמוסיף לשהות בו, היינו שאינו מוצא דחייה מצד האדם הוא משתקע בו עד שמבאישו, היינו שמוציאו לתרבות רעה שלמה."
          },
          {
            "hint": "",
            "question": "3. מדוע נכתב זבובי בלשון רבים?",
            "answer": "כי לכל אחד ואחד יש יצר הרע בפני עצמו, האחד מתאווה לממון, והאחד לעריות, והאחד למאכלות אסורות, והשטן הוא זבוב אחד המסית כל אחד בפני עצמו, וכאילו נחלק לזבובים הרבה."
          },
          {
            "hint": "",
            "question": "4. יקר מכבוד מחכמה סכלות מעט?",
            "answer": "י\"מ שאילולא יצר הרע לא היה במה להילחם, והצדיקים משיגים את האושר האמיתי רק לאחר שנלחמים ביצרם וכובשים אותו, וי\"מ שבלי יצר הרע אין מתקיים העולם."
          },
          {
            "hint": "",
            "question": "5. הסכלות גרועה מזבובי מוות מדוע?",
            "answer": "זבובי מוות המקלקלים את השמן הטוב המיועד למלכים ושרים, עדיין ראוי לרפואה וכיוצ\"ב, ואילו הסכלות מקלקלת את החכמה והכבוד לגמרי."
          },
          {
            "hint": "",
            "question": "6. לב חכם לימינו ולב כסיל לשמאלו?",
            "answer": "כתב רש\"י לב חכם לימינו - חכמתו מזומנת להטותו אל הדרך המיומנת לטובתו, ולב כסיל לשמאלו - לעקשו מן הדרך המיומנת שהיא תפארת ונוחה לו."
          },
          {
            "hint": "",
            "question": "7. מה יועצות שתי הכליות לאדם?",
            "answer": "איתא בברכות דף ס\"א שתי כליות יש באדם, אחת יועצתו לטובה ואחת לרעה, ומסתברא דטובה לימינו ורעה לשמאלו, דכתיב לב חכם לימינו ולב כסיל לשמאלו, ר\"ל לומר שיועצות את הלב, והלב מבין למי לשמוע כמו שכתוב בישעיה ו' ולבבו יבין, ועיקר הסמך שהכליות יועצות נרמז בתהלים ט\"ז - אברך את ה' אשר יעצני אף לילות יסרוני כליותיי, ונפקא מינה כאשר צריך לתרום כליה עבר השתלה לנצרך, איזה מהם יעדיף לתרום."
          },
          {
            "hint": "",
            "question": "8. כל הפוסל במומו פוסל?",
            "answer": "איתא במ\"ר על הפסוק כשהסכל הולך לבו חסר ואומר לכל סכל הוא, הטיפש סבר דכל עמא טפשין הן והוא החכם, והוא לא ידע דהוא טפשא וכל עמא חכימין, ואם הוא פוסל אחרים סימן שהוא עצמו כזה, ואם מבייש אחרים סימן שהוא עצמו סכל."
          },
          {
            "hint": "",
            "question": "9. מדוע אין מום רע מהכסילות?",
            "answer": "כיוון שבכל איבריו מתגלה כסילותו, וכאילו שהוא זועק לכל שהוא סכל, כי אין לו לב להבין ובכל התנהגותו זועק סכל אני."
          },
          {
            "hint": "",
            "question": "10. אם רוח המושל תעלה עליך וגו' - לבאר?",
            "answer": "כתב רש\"י אם רוח מושל העולם תעלה עליך לדקדק אחריך במידת הדין מקומך אל תנח, היינו מידתך הטובה אל תנח לומר מה יועיל צדקתי לי, כי מרפא הוא דקדוק הדין בייסורין הבאים עליך, מרפא הוא לעוונותיך, ויניח לך חטאים הגדולים."
          },
          {
            "hint": "",
            "question": "11. המגיע לשלטון על מה עליו לשמור?",
            "answer": "צריך לא להניח למידת הענווה, והיינו אם רוח המושל תעלה עליך והגעת לשלטון, מקומך על תנח היינו ענוותנותך כדמצינו ביוסף הצדיק שאע\"פ שעלה למלכות לא נתגאה על אחיו ועל בית אביו, וכן היה דוד המלך נוהג בענווה כמו שכתב בתהילים לא גבה לבי ולא רמו עיני ולא הלכתי בגדולות ובנפלאות ממני, לא גבה לבי בשעה שמשחני שמואל למלך, ולא רמו עיני בשעה שהרגתי את גלית, ולא הלכתי בגדולות בשעה שהחזירוני למלכות, ולא כדרך שעשה זכריה בן יהוידע הכהן כדכתיב בדהי\"ב, כ\"ד ויעמוד ממעל לעם, שראה את עצמו גדול מן הכל, שהיה כהו ונביא ודיין והתחיל מבזם בדברים שנאמר ויאמר להם למה אתם עוברים את מצוות ה', ולא תצליחו וגו', מיד ויקשרו עליו וירגמו אותו אבן במצות המלך כי מרפא היינו תוכחה בדרך ענווה יניח חטאים גדולים, ולכאורה קשה מה התגדלות יש בלשון זה אחרי שכן הוא האמת, ותירץ בתורה תמימה ע\"פ הגמרא בסהנדרין דף י\"א רבי היה יושב ודורש והריח ריח שום, אמר מי שאכל שום יצא, עמד ר' חייא ויצא, עמדו כולם ויצאו, הרי שמדרך הכבוד במקרים כאלה לכלול גם עצמו בכלל ישראל אף בדבר שרק הם חייבים, ועוד י\"ל שאם היה מוכיחם בדרך ענווה לא היו קמים עליו, והיו ניצולים מחטאים גדולים ונוראים של הריגת כהן ונביא ודיין ביום שבת ומשפיכת דם נקי - מעם לועז."
          },
          {
            "hint": "",
            "question": "12. מדוע על האדם להיזהר מלרדוף אחר השררה?",
            "answer": "כי הכל גזור מן השמים, ונותנים לכל מי שראוי לתפקיד את תפקידו, וכיוון שנתמנה אדם פרנס על הציבור נענש אם משתרר עליהם שלא לשם שמים, ונעשה ערב על כל מעשיהם, ואומר הקב\"ה אני קדוש, אני חסיד, אני רחום, אני חנון, אם יש בך כל המידות הללו קבל עליך שררה, ואם לא אל תקבל."
          },
          {
            "hint": "",
            "question": "13. כשגגה שיצא מלפני השליט?",
            "answer": "המושל צריך להיזהר בדיבורו שדיבור אחד שלו יכול לגרום נזק שאינו ניתן לתיקון, ולכן יזהר שלא להטיל עונש שלא בצדק כי לא יוכל לתקן, וי\"מ שכל אדם צריך להיזהר כי ברית כרותה לשפתיים, ומה שיוצא מתקיים."
          },
          {
            "hint": "",
            "question": "14. הבא דוגמאות לשגגה היוצא מלפני השליט?",
            "answer": "איתא במ\"ר יעקב אבינו אמר ללבן עם אשר תמצא את אלוהיך לא יחיה, וכן הוי, דמתה רחל שלא בזמנה ושלא במקומה אלא בדרך, מפני שהטמינה את התרפים של לבן אביה תחת הכר כמבואר בפרשת ויצא, וכן אצל עלי הכהן שאמר לשמואל כשם שאין בני יורשין מקומי כך אין בניך יורשין מקומך, וכן הוי ליה, שבניו לא הלכו בדרך טובים כדאיתא בש\"א פ\"ג."
          },
          {
            "hint": "",
            "question": "15. ניתן הסכל במרומים רבים ועשירים בשפל ישבו - לבאר?",
            "answer": "בא קהלת ללמדנו שאל יאמר האדם כיוון שהכל נגזר מן השמים שוב אין מקום להשתדלות, לא כן הדבר, שביד האדם לעשות הרבה, ואם לא יעשה יפסיד, ופעמים זוכה הסכל לעלות למרומים רבים בגלל השתדלותו, ועשירים בשפל ישבו על שלא השתדלו, והכל תלוי בהכנת האדם."
          },
          {
            "hint": "",
            "question": "16. ראיתי עבדים על סוסים ושרים הולכים כעבדים על הארץ?",
            "answer": "אין השלטון נמשך לעולם ועשוי להשתנות, ופעמים יש עבדים בעלי דעת המורידים השרים חסרי הדעת מגדולתם והם תופסים מקומם."
          },
          {
            "hint": "קהלת י,",
            "question": "17. חופר גומץ בו יפול ופורץ גדר ישכנו נחש?",
            "answer": "ד' דברים שאדם צריך להיזהר בהם מלמדנו קהלת. 1. תלמיד המייגע את הרב בקושיות וספיקות וחקירות?"
          },
          {
            "hint": "",
            "question": "22. מלמד שקהה תלמודו ואין התלמיד נוח לו להבינו?",
            "answer": "קלקל וחילים יגבר, היינו העבר קהותו ע\"י דתגביר חילים לחזור עליו כמה פעמים, והוסיף עוז ואומץ בלימודך כדי שתוכל להבין ולהסביר העניין."
          },
          {
            "hint": "",
            "question": "23. אם ישוך הנחש בלא לחש ואין יתרון לבעל הלשון?",
            "answer": "דרך הנחש להשמיע קול שריקה לפני שנושך, ועשה כך הקב\"ה כדי שהאדם יהיה נזהר מפניו ויברח, ויש נחש שנושך מיד בלי לחש כדכתיב בירמיהו ח'. נחשים צפעונים אשר אין להם לחש, ואז אין יתרון להודיע לאדם על שעומד להינשך, ופגיעתו באה מיד."
          },
          {
            "hint": "",
            "question": "24. אין אדם נוקף אצבעו מלמטה עד שמכריזים עליו מלמעלה - לקשר לנשיכת הנחש?",
            "answer": "איתא במ\"ר א\"ר אבא בר כהנא לעולם אין הנחש נושך אלא אם כן נלחש לו מלמעלה, ואין הארי טורף אלא אם כן נלחש לו מלמעלה, ואין המלכות מתגרה בבני אדם אלא אם כן נלחש לה מלמעלה."
          },
          {
            "hint": "",
            "question": "25. ארי טורף ואוכל, זאב טורף ואוכל, ואתה הנחש מה הנאה יש לך?",
            "answer": "איתא בירושלמי פאה פ\"א ה\"א, שכך אמר רב שמואל בר נחמני, ומשיב הנחש אלמלא נאמר לי מן השמים נשוך - לא הייתי נושך, ושואלים אותו שוב מפני מה אתה נושך איבר אחד וכל האיברים מרגישים, ולכאורה גם בשאר הנשיכות של בעלי החיים כל הגוף מרגיש את הכאב, ומדוע דקדק בנחש, ותירץ בתורה תמימה בנשיכת כל החיות מרגיש כל הגוף רק כאב לבד, אבל הסכנה איננה רק באיבר הנשוך, אבל בנשיכת הנחש יורד ומתבקע ארס הנחש בכל האיברים וכולם בסכנה כמו האיבר הנשוך, אמר להם, ולי אתם שואלים, אמרו לבעל הלשון שהוא אומר כאן והורג ברומי, אומר ברומי והורג בסוריא, כי לפעמים תתגלגל המלשינות למקום רחוק וזר, וכוונת תשובתו פירש בתורה תמימה, כי הנחש אע\"פ שדרכו בכך, בכל זאת אם מלמדים ומזהירים אותו על זה אינו נושך, וזה בעל הלשון הרע הוא מוזהר ועומד מדין תורה ואף על פי כן אינו עוזב דרכו, ואם כן קחו יותר דברים עמו."
          },
          {
            "hint": "",
            "question": "26. תחילת דבר פיהו סכלות ואחרית פיהו הוללות רעה?",
            "answer": "י\"מ הכסיל מניח הנחות כוזבות ועליהן בונה בניינים פורחים באוויר, ולבסוף יורש גיהנום ועל ההוללות הרעה, וי\"מ פעמים אומר הסכל דברי כסילות ואח\"כ מנסה לתקנם ונמצא מקלקלם עוד יותר."
          },
          {
            "hint": "",
            "question": "27. דברי פי חכם חן ושפתות כסיל תבלענו?",
            "answer": "דברי החכם מלאים חן, ואם יאמרם הכסיל יקלקל אותם, וי\"מ שאפילו כשהחכם מדבר במילי דעלמא דבריו מלאים חן, והכסיל אילו היה שותק לא הייתה ניכרת כסילותו, וכשמדבר יודעים הכל שהוא כסיל המשחית עצמו בדיבורו."
          },
          {
            "hint": "",
            "question": "28. כיצד דרשו דקאי על כורש מלך פרס?",
            "answer": "בתחילה דיבר כחכם חן ונתן רשות לכל הרוצים לעלות מבבל לירושלים, ואח\"כ דיבר כסילות שצמצם את אלוקות הקב\"ה רק בירושלים, בעוד שכבודו מלא עולם, וכן חזר בו מהרשות שנתן לכל לעלות, וגזר שכל מי שלא עבר את נהר פרת יחזור לבבל, ורק אלו שעברו את נהר פרת יעלו לירושלים."
          },
          {
            "hint": "",
            "question": "29. והסכל ירבה דברים לא ידע האדם מה שיהיה ואשר יהיה מאחריו מי יגיד לו?",
            "answer": "הסכל אומר אעשה כך וכך, כאילו המעשה ברשותו ולא ידע האדם מה יהיה ואינו יודע מה ילד יום, וכיצד ישתנה המעשה, ואם במעשה של יומו אינו יודע מה ילד יום, על אחת כמה וכמה מה שיהיה אחריו מי יגיד לו, וי\"מ אפילו תשמע מן הסכל ריבוי דברים במשך כמה ימים לא תוכל לומר חידוש פלוני שמעתי מפיו."
          },
          {
            "hint": "",
            "question": "30. עמל הכסילים תיגענו אשר לא ידע ללכת אל עיר?",
            "answer": "כתב רש\"י הכסיל רוצה להגיע אל העיר ואינו שואל הבריות כיצד הולכים ומתייגע להיכנס דרך הפחתים ובצעי המים ויגע בטביעות רגליו בבוץ, וכל כמה שהולך יותר הוא מתייגע יותר, כי אינו נועץ אלא בורר דרך לעצמו וזוהי הנהגה רעה."
          },
          {
            "hint": "",
            "question": "31. למה גורם העצלות של עוזבי התורה?",
            "answer": "כתב שם העצלות של עוזבי התורה גורם להם יגיעת עמל בגיהנום, אשר לא ידע ללכת אל נתיב אמת לפרוש מן העבירה, לפי שלא למד תורה שנאמר נר לרגלי דבריך."
          },
          {
            "hint": "",
            "question": "32. אי לך ארץ שמלכך נער ושריך בבקר יאכלו?",
            "answer": "אוי לארץ שמלכה ושריה מתנהגים בנערות, שאוכלים ושותים בבקר ומשתכרים ואינם יכולים לעסוק בצרכי המלכות ולשפוט העם, אלא כל מגמתם למלא תאוותיהם וטובת עצמם."
          },
          {
            "hint": "",
            "question": "33. כיצד נדרש במדרש דקאי על שלמה המלך?",
            "answer": "א\"ר אלעאי, בשעה שאמר שלמה קחו לי חרב גזרו את הילד החי, התחיל בית דינו אומרים אי לך ארץ שמלכך נער, לא די שהאחד מת אלא שמצווה לגזור השני, כיוון שאמר תנו לה את הילד החי והמת לא תמיתוהו ויצתה בת קול ואמרה היא אמו, התחילו אומרים אשריך ארץ שמלכך בן חורים."
          },
          {
            "hint": "",
            "question": "34. אשריך ארץ שמלכך בן חורים וגו'?",
            "answer": "אשרי ארץ שמלכך בן חורין שמשוחרר מן התאוות ואינו משועבד לתאוותיו הגשמיות, ואין אחת מושלת עליו ואינו זקוק לשום אדם, ושריך בעת יאכלו, שהם אוכלים רק לאחר שפיקחו על ענייני הממלכה, ואינם עוסקים במשתאות."
          },
          {
            "hint": "",
            "question": "35. מה בין מלכי ישראל למלכי יהודה?",
            "answer": "איתא במ\"ר אי לך ארץ שמלכך נער - אלו מלכי ישראל, אשריך ארץ שמלכך בן חורים - אלו מלכי יהודה ושריך בבקר יאכלו - אלו מלכי ישראל, ושריך בעת יאכלו - אלו מלכי יהודה שהיו מתגברים על תאוות אכילה ושתייה, דמלכי יהודה היו נתונים בעיקר לה' ולעם, ולא לתפנוקי העולם הזה, מה שאין כן מלכי ישראל."
          },
          {
            "hint": "",
            "question": "36. המתמנה לפרנס על הציבור מה עליו לעשות?",
            "answer": "צריך להרגיש תמיד בצער הציבור ולהיות תמיד חולה על צרותיהן, כמו שמצינו במשה רבנו שהתפלל על ישראל עד שנעשה חולה כדאיתא בברכות דף ל\"ב, ועליו לפקח על ענייני הגוף והנפש של הציבור, ולא יטיל אימתו על הציבור ולא יכביד עליו, וצריך להנהיגם בנחת, ויהא נאה דורש ונאה מקיים, ודבר שרוצה לגזור על האחרים יקבל תחילה על עצמו."
          },
          {
            "hint": "",
            "question": "37. בעצלותם ימק המקרה ובשפלות ידיים ידלף הבית?",
            "answer": "כאשר מתעצלים ראשי המדינה ופרנסיה לעשות לתיקון המדינה, הרי זה דומה לבית שתקרתו הונמכה מחמת הדלף הנכנס בתוכו, וכמו שהגשם הדולף בבית מגרש את האנשים מן הבית, כך בורחים האנשים מן המדינה בהיעדר ההנהגה הראויה."
          },
          {
            "hint": "",
            "question": "38. מה פירוש והסר שטן מלפנינו ומאחרינו?",
            "answer": "לפני שעושים מצווה אומר לנו השטן יש שהות הרבה לכך ואין צריך למהר, ואם עשינו עבירה, אומר השטן מעתה שוב אין לך תקווה לתשובה, לכן אנו מבקשים מה' להסיר השטן מלפנינו ומאחרינו."
          },
          {
            "hint": "",
            "question": "39. מה העונש על ביטול תורה?",
            "answer": "איתא בתענית דף ז' אמר רב קטינא אין הגשמים נעצרים, אלא בשביל ביטול תורה, שהתורה היה מתנה והגשמים מתנה, ואם אין מכבדים המתנה שנתן הקב\"ה שהיא התורה, אינו נותן מתנת גשמים."
          },
          {
            "hint": "",
            "question": "40. על שנתעצלו ישראל מלחנות במחלוקת בהר סיני - למה זכו?",
            "answer": "איתא במ\"ר שע\"י שנתעצלו לעשות רע, כדכתיב ויחן העם כנגד ההר, שהיו בלב אחד, ולא כשאר המסעות שהיו במחלוקת כדאיתא במכילתא פרשת יתרו, שסיבת המחלוקת הייתה משום שלא היה להם מנוחה במקום אחד, רק גולים מטולטלים ממקום למקום, והיו מרי נפש, לפיכך היו חולקים ומריבים, וכאן שהובטחו על מנוחה כדכתיב ואתם תהיו לי ממלכת כהנים וגוי קדוש וגו', נתיישבה דעתם והשוו לב אחד לקבל עול תורה ומלכות שמים, וכיוון שלא הייתה תשובה גמורה אלא ע\"י הבטחת המנוחה ובשב ואל תעשה נקראת מנוחה זו בעצלתיים - שנתעצלו לעשות רע, ועם כל זה זכו לרב הטובה, כמו שכתוב יש עצל ונשכר."
          },
          {
            "hint": "",
            "question": "41. מדוע האישה נעשית דוה?",
            "answer": "איתא שם במדרש רבי כהן פתר קרא באישה ע\"י שהאישה מתעצלת לבדוק את עצמה בעונתה הן לטהרות והן לבעלה, נעשית דוה, מידה כנגד מידה, להיות נידה בלא זמן קבוע לנידתה, ויהיה לה קשה ליטהר."
          },
          {
            "hint": "",
            "question": "42. לשחוק עושים לחם ויין ישמח חיים?",
            "answer": "כדי להרבות שחוק עושים סעודה, ועושים חיים בשתיית יין, ואומרים שהיין נוצר לשחוק והוללות, וכך המנהיגים מבלים ימיהם במשתאות ומאבדים את השכל היקר, כי רק החכמה תחיה את בעליה."
          },
          {
            "hint": "",
            "question": "43. והכסף יענה את הכל?",
            "answer": "איתא במ\"ר רבי לוי אומר והכסף פעמים נענה ופעמים מענה, פעמים נענה כשעושים בו צדקה כדכתיב וענתה בי צדקתי, ופעמים מענה כשאין עושים בו צדקה הוא מקטרגו כדכתיב לענות בו סרה."
          },
          {
            "hint": "",
            "question": "44. מה אי אפשר לקנות בכסף?",
            "answer": "את החיים לא ניתן לקנות בכסף, אמנם אפשר לפרנס את החיים בכסף."
          },
          {
            "hint": "",
            "question": "45. גם במדעך מלך אל תקלל?",
            "answer": "אע\"פ שדובר בגנות המלך והשרים שאינם מנהיגים את העם כראוי, אל תקללם במחשבתך, שמא תבוא לקללם בפה, ועוף השמים יוליך את הקול אף כי אין שומע."
          },
          {
            "hint": "",
            "question": "46. מי הוא העוף המוליך את הקול?",
            "answer": "איתא במ\"ר כי עוף השמים יוליך את הקול - זה העורב, וביאר בתורה תמימה, דמצינו שהעורב רגיל בשליחות ובבשורות, כמו בנח ששלח את העורב משום שדרכו בשליחויות, ובאליהו מצינו שהעורבים הביאו לו אוכל, וברב עיליש גמרא גיטין דף מ\"ו, מצינו שבישרוהו העורבים שיברח, ושמעתי שהעורב מסוגל לדבר כמו התוכי, היינו לחזור על מה ששומע."
          },
          {
            "hint": "",
            "question": "47. מדוע צריך המתפלל להוציא תפילתו בשפתיו?",
            "answer": "כתב במעם לועז יש כוח אחד ששולט על הדיבור היוצא מבני אדם, שכל מה שאדם חושב ומסתכל בלבו אינו נעשה דיבור עד שמוציא אותו בשפתיו, ודיבור זה מתבקע באוויר והולך וטס בעולם ונעשה ממנו קול, וקול זה נוטלים אותו בעלי כנף ומעלים אותו למעלה, שנאמר וישמע ה' את קול דבריהם."
          },
          {
            "hint": "",
            "question": "48. יש קול לטובה ויש קול לרעה?",
            "answer": "איתא במ\"ר יש קול לטובה דכתיב בפרשת ואתחנן וישמע ה' את קול דבריכם ויאמר היטיבו כל אשר דיברו, ויש קול לרעה דכתיב פרשת דברים וישמע ה' את קול דבריכם ויקצוף וגו', וביאר התורה תמימה כי לפי מצב העניינים אין רעה רבה כל כך בדברי ישראל על דברי המרגלים, כי הלא הם אמרו אחינו המסו את לבבנו וכדומה, ומה בכך, וכן אין טובה רבה כל כך בדברי ישראל לאחר מתן תורה שחששו למיתה כביכול ע\"י הקב\"ה, ומה הטובה בזה, אלא העניין הוא שקול הדברים שבזה ובזה היה משונה, זה לרעה וזה לטובה, בדברי המרגלים דיברו בקול עז וטרוניא, ובדבר מתן תורה דיברו בקול צניעות וכבוד, וזה מה שאומר המדרש לא תוכן הדברים כי אם רק ערך הקול מהדברים, לכן זה מתקבל לרעה בקצף וזה לטובה באהבה."
          },
          {
            "hint": "",
            "question": "49. במדעך מלך אל תקלל וגו' - לקשר להורדוס?",
            "answer": "איתא במסכת ב\"ב דף ג' הורדוס היה עבד בית חשמונאי, נתן עיניו באותה תינוקת, יום אחד שמע בת קול שהייתה אומרת כל עבד שמורד עכשיו מצליח, עמד והרג את כל אדוניו והשאיר את התינוקת ההיא, וכששמעה שרוצה לישאנה עלתה על הגג והרימה קולה ואמרה, אני האחרונה שנותרתי מבית חשמונאי ונפלה מן הגג ומתה. ונותר רק העבד, ודרשו חכמים מקרב אחיך תשים עליך מלך, היינו ממובחר שבאחיך, עמד והרג את כל החכמים והשאיר את בבא בן בוטא ליטול ממנו עצה, עשו לו כליל של קוצי קיפוד סביב עיניו וניקר עיניו, יום אחד בא וישב לפניו, אמר לו, ראה מה עשה עבד רע זה, והתכוון לעצמו, שהרג את כל החכמים ואת כל בית אדוניו, אמר לו, מה אעשה לו, אמר לו יקללנו מר, אמר לו, נאמר גם במדעך מלך אל תקלל, אמר לו, איננו מלך, אמר לו, לא יהא אלא עשיר, ונאמר בחדרי משכבך אל תקלל עשיר, ולא יהא אלא נשיא ונאמר ונשיא בעמך לא תאור, אמר לו, והרי נאמר בעושה מעשה עמך, אמר לו, חושש אני שמא יש אדם השומע ויגיד לו, אמר לו עכשיו אין שום אדם אצלנו, אמר לו, עוף השמים יוליך את הקול, אמר לו אני הוא הורדוס אילו ידעתי שאתם כל כך זהירים לא הייתי הורג אתכם, עכשיו מה תקנתו של זה, אמר לו, הוא כבה את אורו של עולם ילך ויעסוק באורו של עולם, ילך ויעסוק באורו של עולם, זה בית המקדש, וי\"מ הוא סימא עינו של עולם - החכמים שנקראו עיני העדה, ילך ויעסוק בעינו של עולם זה בית המקדש שנקרא מחמד עיניהם."
          }
        ]
      },
      "יא": {
        "": [
          {
            "hint": "",
            "question": "1. שלח לחמך על פני המים כי ברב הימים תמצאנו?",
            "answer": "י\"מ שאם אדם נותן לעני ואינו בודקו, משפיעים עליו מן השמים לתת לו בשפע ולא בודקים אם מגיע לו, וי\"מ שהרשב\"ם בן בתו של רש\"י מסר סודותיו בשעת פטירתו, ואמר כשתתנו צדקה סכום ידוע, ומבקשים אתם שה' ירצה מעשיכם, תמיד תוסיפו פרוטה על הסכום, ותאמרו בלחש פרוטה זו אני נותן בשם כל ישראל, וכן בכל תפילה יש לכלול בה את כל ישראל."
          },
          {
            "hint": "",
            "question": "2. כיצד דרשו דקאי על עמלי התורה?",
            "answer": "איתא במ\"ר אמר רב ביבי, אם ביקשת לעשות צדקה עשה עם העמלים בתורה, שאין מים האמורים כאן אלא דברי תורה, שנאמר בישעיה נ\"ה הוי כל צמא לכו למים, כי ברוב הימים תמצאנו, היינו בעולם הבא ששם עיקר החיים, וי\"מ שע\"י הצדקה יזכה לאריכות ימים כדאיתא באבות מרבה צדקה מרבה חיים."
          },
          {
            "hint": "",
            "question": "3. הבא שתי מעשיות על הנאמר בפסוק שלח לחמך על פני המים וגו'?",
            "answer": "א. מעשה בר' אלעזר בן שמוע שהיה מטייל על שפת הים, ראה מרחוק ספינה טובעת ואח\"כ ראה איש אחד יושב על קרש שנקרע מן הספינה, והיה הקרש צף והאיש על גביו, עד שהגיע ליבשה, וראה ר' אלעזר שהאיש הזה ערום בלא לבוש, והיה זה זמן העליה לרגל והיו שם ישראלים הרבה, אמר להם האיש מבני עשו אחיכם אני, תנו לי איזה כסות להתכסות בו, והם סירבו ואמרו לו כן יארע לכל בני אומתך, והנה ראה האיש את ר\"א שהיה מטייל ביניהם, אמר לו, רואה אני שאתה איש זקן ויקר ומכיר אתה בכבוד הבריות, תן לי במה להתכסות, והיה ר\"א לובש שבעה מלבושים, פשט מלבוש אחד ונתן לו, ואח\"כ הוליכו לביתו והאכילו והשקהו ונתן לו שתי מאות דינרים ועשה לו כבוד גדול עד שהכניסו לתוך ביתו, לאחר זמן מת הקיסר והושיבו את האיש הזה על כס המלכות, וגזר על המדינה הזאת להרוג את הזכרים ולבוז את הנשים, אמרו לר\"א בן שמוע ילך מר ויפייס את הקיסר, אמר להם, והרי אתם מכירים את המלכות הזאת שאין עושים דבר בחינם, נתנו על ידו ארבעה אלפים דינרים, והלך ובא עד לפני שער המלך, אמר להם, אמרו למלך שיהודי אחד מבקש לשאול לשלומו, אמר המלך, יבוא, וכשנכנס וראה אותו המלך קם מכיסאו ונפל על פניו, אמר לו, מה אתה עושה כאן, אמר לו, באתי לבקש ממך שתרחם על המדינה ותבטל את הגזירה, אמר לו האם בתורה כתוב שקר, אמר לו, לא, אמר לו, והרי נאמר בתורתכם לא יבוא עמוני ומואבי בקהל ה' על דבר אשר לא קידמו אתכם בלחם ובמים, וכתוב לא תתעב אדומי כי אחיך הוא, והרי אני בן עשו אחיכם אני, ולא גמלו לי היהודים חסד, ומי שעבר על מה שכתוב בתורה חייב מיתה, אמר לו ר\"א, אע\"פ שהם חייבים לך, עזור ורחם עליהם, אמר לו, הלא ידוע לך שאין המלכות הזאת עושה דבר בחינם, אמר לו, יש תחת ידי ארבעה אלפים דינרים, קח אותם ורחם עליהם, אמר לו, ארבעת אלפים דינרים אלו יהיו שלך תמורת שתי המאות שנתת לי - והמדינה הזאת תינצל בזכות המאכל והמשקה שנתת לי, והיכנס לבית האוצר שלי וקח לי שבעים חליפות שמלות תחת המלבוש אשר נתת לי ולך לשלום, וקראו חכמים עליו שלח לחמך כי ברוב הימים תמצאנו.<br>ב. מעשה במלך אחד שעשה מלחמה במקום רחוק והפסיד בקרב והוכרח לברוח, ותעה ביער ולא ידע כיצד לצאת, פגש באדם אחד, וביקש ממנו שיראה לו את הדרך לעיר, הראה לו האיש הדרך והוציאו לשלום, וכשביקש להיפרד ממנו אמר לו המלך, דע שאני המלך ובשכר זה שהראית לי הדרך אני מוכן לעזור לך בכל מה שתצטרך, ונפרדו זה מזה בשלום, לימים ירד האיש מנכסיו עד שהגיע לפת לחם, ונזכר בהבטחת המלך, והלך לארמון המלך ואמר אדוני המלך, האם הינך זוכר אותי שהולכתיך בעת שתעית ביער והבטחת לגמול לי כשאצטרך, והנה עכשיו אני נצרך לעזרת המלך, והמלך התנכר לו, ואמר איני מכיר אותך, והאיש יצא מאת המלך בפחי נפש, משיצא האיש קרא המלך לאחד מעבדיו ואמר לו, לך והיוודע באיזה אכסניה מתאכסן האיש, ולמחרת נתן בידיו אבן טובה ששווה עשרת אלפים דינרים, ואמר לו, לך אל האכסניה ותציע לאיש את האבן שיקנה אותה, וכמה שיציע ליתן עבורה תסכים לו, ותיתן לו את האבן, וכך עשה, ומשראה את האבן הטובה אמר לו, אין לי אלא דינר אחד שנשאר לי, ונתן בידו הדינר, ונתן לו האבן, והמלך שלח להביא אליו את האיש, ואמר לו עכשיו נזכרתי בך, ומה שתרצה אתן לך, אמר לו האיש, אני מודה למלך מאוד מאוד, כעת איני זקוק לשום דבר, כיוון שזימן לי השי\"ת מסחר טוב והרווחתי ממון רב, והמלך לא גילה לו דבר, רק קנה מידו את המרגלית בעשרת אלפים דינרים של זהב."
          },
          {
            "hint": "",
            "question": "4. תן חלק לשבעה וגם לשמונה?",
            "answer": "י\"מ תן צדקה לשבעה מיני עניים, שיש שבע שמות לעני - דל, רש, עני, אביון, מך, מסכן, חלך, וגם לשמונה, המנויים בפרשת שופטים - אתה ובנך ובתך ועבדך ואמתך והלוי והגר והיתום והאלמנה, ואז לא תרגיש שום מקרה רע שיהיה בארץ, וי\"מ שאע\"פ שנתת צדקה לשבעה בני אדם, תן גם לשמיני, ואל תבדוק אותו הרבה כי לא תדע מה יהיה רעה על הארץ, ושמא יתהפך הגלגל וגם אתה תצטרך לבריות."
          },
          {
            "hint": "",
            "question": "5. כיצד דרשו דקאי על השבת ועל המילה?",
            "answer": "איתא במ\"ר רבי אליעזר אומר תן חלק לשבעה אלו שבעה ימי שבת, וגם לשמונה אלו שמונת ימי מילה, שלא יחשוב אדם שע\"י קיום שתי מצוות אלו עלול להפסיד ח\"ו, שבאמת כל הברכות העליונות והתחתונות תלויים ביום השביעי, כי היא מקור הברכה, וכן במילה אל יחשוב שע\"י המילה יכחיש הבן, ובתורה תמימה כתב כמו גבי שבת צריך לכוון בימי החול ליתן חלק לשבת, כן במילה שמאז שנולד הוולד צריך להכין עצמו לסעודת יום השמיני, משום שלסעודה זו יש מעלה יתירה, כדאיתא בתנחומא פרשת תצווה שצריך למשכן עצמו לעשות סעודה במילה."
          },
          {
            "hint": "",
            "question": "6. כיצד קאי הפסוק על הצדקה?",
            "answer": "כתב רש\"י אם חלקת מלחמך ומשתך לשבעה נצרכים, חלק עוד לשמונה שיבואו אחריהם ואל תאמר די, כי לא תדע מה יהיה רעה על הארץ, שמא עוד תצטרך לכולם ואז תינצל בזכות הצדקה הזו מן הרעה ואם לא עכשיו אימתי."
          },
          {
            "hint": "",
            "question": "7. אם ימלאו העבים גשם על הארץ יריקו?",
            "answer": "נרמז בזה שהאדם צריך להיות מכיר טובה, וישיב גמול טוב לאלו שעשו עימו טובה, והמשל העבים, שהם עולים מן הארץ, כדכתיב ואד יעלה מן הארץ, וחוזרים ומריקים המים על הארץ."
          },
          {
            "hint": "",
            "question": "8. אם יפול עץ בדרום ואם בצפון מקום שיפול שם יהוא?",
            "answer": "כשם שהעץ כל זמן שהוא צומח וטוען פירות מטפלים בו, אבל משנפל מניחים אותו במקום שנפל ולא נוגעים בו, כך העשיר אם ייהנה אחרים מפירותיו - יתקיים, ואם לא לא יתקיים ויהיה כאבן שאין לה הופכין."
          },
          {
            "hint": "",
            "question": "9. כיצד קאי הפסוק על הצדיק?",
            "answer": "כתב רש\"י ואם יפול היינו ישכון, אם ישכון אדם חכם וצדיק בעיר או במדינה, מקום שישכון שם יהיו ניכרים מעשיו אחרי מותו, וחכמותיו ומידותיו הנעלות, ליושבי המקום על מנהגו הטוב שהדריכם בדרך ישרה."
          },
          {
            "hint": "",
            "question": "10. אם ימלאו העבים - כיצד נדרש?",
            "answer": "אמר ר' יצחק, אם ראית צרות שהן ממשמשות ובאות על הארץ בשביל ישראל שנקראו ארץ, שנאמר במלאכי ג', כי תהיו אתם ארץ חפץ, וכן איתא ביבמות דף ס\"ב אין פורענויות באות לעולם אלא בשביל ישראל, ופרש\"י כדי לעוררם שיעשו תשובה."
          },
          {
            "hint": "",
            "question": "11. שומר רוח לא יזרע ורואה בעבים לא יקצור?",
            "answer": "הזורע לא צריך להסתכל יותר מדי ברוח אם יבוא, וכן אינו צריך להסתכל בעבים אם יבוא גשם, שאם יסתכל הרבה לא יהיה לו מה לקצור, וכך גם בעניין הטוב, האדם יעשה את שלו וסוף הברכה לבוא."
          },
          {
            "hint": "",
            "question": "12. לקשר הפסוק לעניין אמונה?",
            "answer": "מלמדנו שלמה שלא נהיה מקטני אמונה, שבלי אמונה אין קיום לאדם לא בעולם הזה ולא בעולם הבא, אלא יאמין בבורא עולם ויזרע ויקצור, ויתלה ביטחונו במכלכל חיים בחסד."
          },
          {
            "hint": "",
            "question": "13. מי לא יזרע מצוות ומעשים טובים?",
            "answer": "איתא במ\"ר שומר רוח לא יזרע - שומר רוחן של מלכויות לא יזרע מצוות ומעשים טובים, ורואה בעבים לא יקצור - מי שרואה בעבים של מלכויות לא יקצור מצוות ומעשים טובים, וכתב בתורה תמימה שהמדרש מכוון למלכויות שבימי הביניים שהיו מציקין לישראל ורודפים אותם מלקיים מצוות התורה, ועל כן היו התורה והמצוות כמו זרויים לרוח ומכוסים בעבים, משא\"כ בזמנינו שאנו חוסים בצל מלכות חסד הנותנים חופש דתי לקיום התורה והמצוות, ומקשה מהו רוחן ועבים של מלכויות, וייתכן לומר דהכוונה לרוח הפוליטיקה של המדינות והממלכות, ולעבים למסתרי הפוליטיקה של המדינות והממלכות, והמסתכל בזה וע\"י כך קובע ומעריך את מצבן של ישראל, ע\"י זה שוב לא יזרע ולא יקצור מצוות ומעשים טובים, כי ישתקע ברעיונו זה עד שיתרפה כולו בהשגחת הקב\"ה, אשר רק לו הישועה."
          },
          {
            "hint": "",
            "question": "14. כאשר אינך יודע מה דרך הרוח בעצמים בבטן המלאה וגו'?",
            "answer": "כשם שאינך יכול לתפוס ולהשיג כיצד מתקיים הוולד במעי אימו, שלפי השכל האנושי אין לו קיום שם בבטן אפילו שעה קלה, ככה לא תדע את מעשה האלוקים אשר יעשה את הכל, היינו שהיעדר הידיעה היא גם בדברים שהאדם חושב שהוא משיגם."
          },
          {
            "hint": "",
            "question": "15. מתי אמרינן בכבשנא דרחמנא למה לך?",
            "answer": "כתב בס\"ח שע\"ו, שהכלל הזה לא נאמר אלא בנושא אישה הגונה, לא כן בנושא אישה שאחיה ואמה רעים ואינם גומלי חסדים, מסתמא יהיה הזרע רע."
          },
          {
            "hint": "",
            "question": "16. עני שאינו נוהג כשורה האם צריך לפרנסו?",
            "answer": "נרמז כאן בפסוק שעל האדם לדון לכף זכות את העני, ואל לו לומר אם הוא עני סימן שהקב\"ה מייסרו על עוונותיו, כי גם זה לניסיון, שהקב\"ה יכול לעשותך עני ולעשותו עשיר, ואין האדם יודע את מעשה האלוקים."
          },
          {
            "hint": "",
            "question": "17. בבוקר זרע זרעך ולערב אל תנח ידך וגו'?",
            "answer": "כששמש ההצלחה מאירה לך ואתה בתוקף עושרך היינו בבקר, עשה צדקה כי זורע צדקות מצמיח ישועות וגם לערב כשמצבך אינו מאיר כל כך אל תנח ידך, כי אינך יודע איזה יכשר הזה או זה שאין אנו יודעים מה ערכה של הצדקה בעיני הקב\"ה, ואפשר שהמעט שאתה נותן במצבך הקשה חשוב יותר מן המרובה שאתה נותן במעלת העושר, וגם כוונתו ייתכן שלא הייתה רצויה בבוקר ובערב הייתה כוונתו טובה."
          },
          {
            "hint": "",
            "question": "18. כיצד קאי הפסוק על התלמידים?",
            "answer": "איתא ביבמות דף ס\"ב, רבי עקיבא אומר, היו לו לאדם תלמידים בילדותו, יהיו לו תלמידים בזקנותו, ומצינו שהיו לר\"ע כ\"ד אלף תלמידים וכולם מתו מפסח עד עצרת, ובא אל רבותינו שבדרום ולימד להם תורה, ואע\"פ שכל הטורח העצום שהשקיע בתלמידיו כל ימיו אבד בזמן קצר, לא התייאש והוסיף להרביץ תורה ונתקיימה תורתו, וכן מצינו באבצן הוא בועז שהיו לו הרבה בנים ובנות ומתו כולם בחייו, ובזקנותו הוליד את עובד, אבי ישי אבי דוד וממנו יעמוד המשיח."
          },
          {
            "hint": "",
            "question": "19. כיצד עליו להעמיד תלמידים הרבה?",
            "answer": "ילמד עם כל אחד ואחד שבא ללמוד, וילמד על מנת שלא לקבל פרס ושלא לזכות בכבוד, ואם מקבל תלמידים קבועים צריך לראות שהם יהיו כשרים והגונים, ובלכתם ללמוד יתחיל בדברים הלוקחים את הלב, וילמד בנחת, ובדרך קצרה, ובשפה ברורה, שלא ימצאו מקום לטעות בדבריו, וישיב כהלכה, ויאהב אותם כנפשו, ויהיה כבודם חביב עליו כשלו, שכשם שהם לומדים ממנו כך הוא לומד מהם, וינהג בדרך כבוד עם עצמו, שלא יקלו ראש בכבודו."
          },
          {
            "hint": "",
            "question": "20. איזה תורה עדיפה של ילדות או של זקנות?",
            "answer": "איתא במ\"ר רבי ישמעאל אומר אם למדת תורה בנערותך למוד בזקנותך, כי אינך יודע איזה יכשר, וכתב בתורה תמימה יש מעלה בתורת הילדות כדאיתא באבות הלומד ילד למה הוא דומה לכותב על נייר לבן וכו', וכן ידוע דגירסא דינקותא נזכרת היטב, וכנגד זה יש מעלה בתורת הזקנה ככתוב ת\"ח ככל שמזקינין דעתן מתיישבת עליהם וכל מה שלומד אז הווי בדעה רחבה ומבוררת, וצריך לתכלית קיום התורה את שתי המעלות, ולכן אחוז בשתיהן."
          },
          {
            "hint": "",
            "question": "21. ומתוק האור וטוב לעיניים לראות את השמש?",
            "answer": "יקר הוא הזמן ואל לא לאדם לאבדו לריק, וישים אל לבו כי רגעיו ספורים עלי אדמות ועוד מעט ילך בחושך, ובמ\"ר דרשו מתוקה אורה של תורה, ואשרי מי שתלמודו מאיר לו כשמש, שאין לו בו ספיקות."
          },
          {
            "hint": "",
            "question": "22. מהו המעשה בבן עשיר יחיד שביקש אביו שיהא בן תורה?",
            "answer": "מעשה באדם עשיר שהיה עוסק במסחר אבנים טובות ומרגליות, והיה לו בן יחיד וביקש שיהיה בן תורה, אבל הבן התעצל, מה עשה האב, על כל הלכה שלמד הבן והבינה יפה אומר לו, הלכה זו שווה עשרה זהובים, והיה אומר לו תמיד הרווחת יותר ממני, שאני צריך לטרוח כדי להרוויח ואתה יושב בבית ולומד תורה ומרוויח הרבה, והיה הבן חס על זמנו, ולא היה מאבד אף רגע פנוי בלי עסק התורה, יום אחד יצא לשוק וראה חנות שבה מוכרים מיני מאכלים ומעדנים, התאווה הבן לאכול, נכנס לחנות ואמר לבעל החנות, תן לי שולחן מכל טוב, משאכל ושתה עשה לו חשבון הוצאות והיו שמונה זהובים, אמר הבן, אשב ואלמד כאן הלכה אחת ששווייה עשרה זהובים ואתה תתן לי שני זהובים העודפים. כעס האיש ולקח לו מעילו, חזר הבן לביתו והתחיל בוכה, משחזר אביו לבית ,סיפר לו הבן כל מה שאירע לו, ואמר מעכשיו איני רוצה לעסוק בתורה, אלא רצוני להרוויח כסף ממש, משראה האב שבנו מתעקש בדבר אמר לו, טוב, אעשה כדבריך ואכניס אותך במסחרי הוא מסחר המרגליות, ולמחרת נתן לו חבילה של אבנים טובות למכור, וקבע לו מחירים הרבה למטה מערכן, שאבן טובה ששווייה אלף זהובים קבע מחירה חמש מאות זהוב, והושיבו בשוק במקום שהיו באים בני הכפרים למכור פחמים ביצים וירקות, עבר אדם אחד וראה את האבנים הטובות המנצנצות, ונכנס חשק בלבו, כסבור היה שמחירם כמה גרושים ויקנה אותן מתנה לבתו, מששמע מפי הבן המחיר חמש מאות זהובים, כעס כעס גדול כסבור היה שהוא משטה בו, וביזה אותו ונסתלק, וכן עשו כמה כפריים שעברו על ידו, וחזר הבן בלילה בפחי נפש אצל אביו ואמר, היום היה בושתי גרוע מזה שהיה לי אצל בעל הפונדק, האם אתה מתכוון לביישני, פייסו אביו ולמחרת נתן לו אותם היהלומים וקבע מחירים גבוהים יותר, והעלה מחירן לשמונה מאות זהובים, עדיין פחות משוויין שהוא אלף זהובים, והושיב את בנו בשוק היהלומים והמרגליות, עבר סוחר אחד וראה את המרגליות ושאל מה מחירן, והבן לבש עוז ואמר על האבן שמחירה שמונה מאות זהוב, שהוא מבקש תשע מאות זהובים, ונתרצה הסוחר כי עדיין היה מחירה זול כעשר אחוז ממחיר השוק. וכן עשו שאר סוחרי היהלומים, ובערב חזר הבן בריווח גדול, שאל לאביו, מה הטעם שאותם יהלומים הציע קודם במחיר מועט ולא נמכרו, ועכשיו נמכרו במחיר גבוה, אמר לו אביו, קודם ישבת בשוק הכפריים שאינם מבינים בערכם של מרגליות, אבל היום ישבת במקום הסוחרים שמבינים יפה בטיבן של אבנים טובות ומרגליות, ועשיתי כן כדי שתדע שזה שאמרתי לא אמרתי כנגד בעל הפונדק, אלא גבי החכמים המבינים בערכה של תורה, הבין הבן שהדין עם אביו וחזר ולמד תורה בשקידה, עד כאן מובא במעם לועז, ושמעתי המשך ממדרש דרב כהנא שלקחו את הבן אל החכמים שהתקשו בנידון מיוחד, היה להם כבש משונה והיה להם ספק שהוא כלב, וביקשו מן הבן לנסות ולעזור ולמצוא פיתרון, בתחילה הציע הבן הצעה פשוטה שימשכו לו חזק באוזן, ונשמע איזה קול ישמיע ולפי זה נבחין אם הוא כלב או כבש, אך לא הועילה הצעה זו כיוון שהוציא קול משונה שלא ניתן להבחנה, אח\"כ הציע שיתנו לו לאכול, אם יאכל עשבים ראיה שהוא כבש, ואם יאכל בשר ראיה שהוא כלב, אך גם זה לא הואיל כי הוא אכל גם עשבים וגם בשר, ואח\"כ הציע הצעה שלישית לבדוק אם בשרו מתכווץ בצליה סימן שזה כלב, ואם הוא מתפשט אזי זה כבש. ואכן זה פשט את הספק וכיבדו אותו בכבוד גדול, ועשו סעודה גדולה לכבוד התורה."
          },
          {
            "hint": "",
            "question": "23. מדוע הכל רצים אחר הכסף ולא רצים אחר לימוד התורה?",
            "answer": "ראשית יצר הרע מפנה את כל כוחותיו להפריע לו לאדם שלא יעסוק בתורה, ושנית אין הכל מכירים בערך התורה, ואשרי מי שזוכה לאור התורה שהוא אור החיים, לא כמו אור השמש שהמסתכל בו נפגמות עיניו, אלא זהו אור מתוק ומבושם והמסתכל בו מתעדן ונותן האור טובה לעיניים, ולאור הזה זוכה האדם בעולם הבא."
          },
          {
            "hint": "",
            "question": "24. כי אם שנים הרבה יחיה האדם בכולם ישמח - הכיצד?",
            "answer": "קשה לפרש דמיירי בשמחת הגוף בעולם הזה, כי בשנות הזקנה קשה לשמוח, כי אז בטלים ונחלשים החושים, לכן מוכרחים לומר שמדובר בשמחת התורה כדאיתא במ\"ר, שת\"ח ככל שמזקינים דעתן מתיישבת עליהם, ואם כן לא תבטל שמחה זו עם כל תוספת הזקנה, אחרי שמוצא טעם וחידוש בתוספת הדעת, ומעשה שהיה לפני שלושים שנה כשחזרתי בתשובה, הייתי מתארח מדי פעם אצל אח של אבי, כמו בתקופות שלפני כן, והנה אני פוגש שם יהודי מבוגר קרוב למאה שנה, אביה של אשת אחי אבי, שנאלצה לטפל בו, והנה הוא היה נוהג להתפלל תפילת שחרית למרות היותו חילוני, ולאחר התפילה הוא מספר לי על הזקנים שנשארים ללמוד לאחר התפילה ועל האור והשמחה שבולטת וניכרת על פניהם, והוא מספר לי על עושרו המופלג שהשיג במשך שנות חייו, וטען שמעולם לא הייתה לו שמחה כזאת כמו שיש לזקנים שיושבים ולומדים, שאלתי מדוע אינך יושב עימהם ולומד עימם ותשמח כמותם, והוא ענה לי שאינו מסוגל לכך, ובזה ראיתי כיצד מתקיים הפסוק עוד ינובון בשיבה דשנים ורעננים יהיו."
          },
          {
            "hint": "",
            "question": "25. ויזכור את ימי החושך כי הרבה יהיו?",
            "answer": "כתב רש\"י היינו הימים של הרשעים שאינם עומדים לתחייה, וע\"י כך ייטיב מעשיו כי הרבה יהיו, כל שבא הבל - מה שיבוא עליו יהיה פורענויות וצרות."
          },
          {
            "hint": "",
            "question": "26. שמח בחור בילדותך וגו' והלוך בדרכי לבבך ובמראי עיניך וגו' - מדוע ביקשו לגנוז את קהלת בגלל הכתוב הזה?",
            "answer": "משה אמר ולא תתורו אחרי לבבכם ואחרי עיניכם, ושלמה אמר והלוך בדרכי לבך ובמראי עיניך - הותרה הרצועה ולית דין ולית דיין ח\"ו, אבל כשאמר ודע כי על כל אלה יביאך האלוקים במשפט אמרו יפה אמר שלמה, והקושי היה למה לא אמר בלשון שלילה אל תשמח ואל תלך בדרכי לבך, וי\"ל דלא אמר בלשון שלילה כדי שלא יטעו לחשוב שעל האדם לפרוש מכל מנעמי העולם ולחיות בפרישות גמורה, ואין זה מדרך התורה, אלא מותר ליהנות מן החיים אבל בדרך התורה."
          },
          {
            "hint": "",
            "question": "27. והעבר כעס מלבך והעבר רעה מבשרך?",
            "answer": "אמר רבא האי צורבא מדרבנן דרתח אורייתא הוא דקא מרתחא ליה, שנאמר ירמיה כ\"ג הלא כה דברי כאש נאום ה', וכתב בתורה תמימה כאש שמחממת כל גופו, וביאורו כיוון שלבו ורעיונו טרודים בחקירת התורה, הרגשותיו נוחים יותר להתעורר, ולכן הוא נוח יותר להקפיד, אבל אין זה מעניין כעס הרגיל, יען דבאמת ת\"ח מרבים שלום בעולם, וזה בלתי אפשרי במידת הכעס, וגם דרשינן בקידושין את והב בסופה, שת\"ח הלומדים יחד ונלחמים זה בזה לבסוף נעשים אוהבים, והרי אין אהבה בכעס."
          },
          {
            "hint": "",
            "question": "28. מהי המידה המעולה שבכל המידות?",
            "answer": "מידת הסבלנות היא המידה המעולה שבכל המידות, שאם תשמע מישהו מדבר עליך דבר שלא כהוגן הנח אצבעותיך באוזניך, וכ\"ש אם מדברים על חברך, סתום אוזניך, וכן אמר במשלי י\"ד - מי שיש לו לב מרפא היינו שהוא בעל סבלנות הרי הוא מרפא את גופו ונפשו מן הכעס והיגון, וכשם שמכעס בא לכלל טעות כך ממנוחת נפש מגיע לאמת ואמונה."
          },
          {
            "hint": "",
            "question": "29. מהו גנות הכעס?",
            "answer": "הכעס בחיק כסילים ישכון, והיא אוצר הסכלים ומטמון עניי הדעת, כי הכעס מסלק את הדעת, וכל מי שהוא כועס ואינו עובר על מידותיו, הקב\"ה כועס עליו, וגם יצר הרע מתגרה בו וגורם לו לחטוא, ואפילו פסקו לו גדולה מן השמים ניטלת ממנו, הכועס דומה לקדרה הנתונה ע\"ג גחלים, כל זמן שאינה רותחת אין ידוע מה שבתוכה, עלתה רתיחתה, הרי היא פולטת לחוץ והכל רואין אותה, כך הכועס נודע כעסו ואיוולתו, ואפילו משה רבנו רבן של הנביאים בעבור הכעס בא לכלל טעות, ויקצוף על אלעזר ואיתמר וגו' ובא לידי טעות באמרו מדוע לא אכלתם את החטאת וגו', ושנית ויקצוף משה על פקודי החיל וגו', ובא לידי טעות ואלעזר הורה הלכות הגעלה, ושלישית שמעו נא המורים וגו', ובא לכלל טעות וירם משה את ידו ויך את הסלע וגו'."
          },
          {
            "hint": "",
            "question": "30. מתי טוב שיראה אדם עצמו כועס?",
            "answer": "כאשר רוצה להוכיח בניו ובני ביתו או אנשים אחרים, טוב שיראה להם כלפי חוץ שכועס ובלבו לא יכעס והכל לפי השעה והצורך, ואמרו חז\"ל לעולם אל יטיל אדם אימה יתירה בתוך ביתו, שהרי פילגש בגבעה הטיל בעלה עליה אימה יתירה, ונפלו עליה כמה רבבות מישראל. יפה הוא הכעס במיעוטו אבל לא הרבה."
          },
          {
            "hint": "",
            "question": "31. ימין מקרבת ושמאל דוחה - היכא?",
            "answer": "אמרו חז\"ל יצר תינוק ואישה תהא שמאל דוחה וימין מקרבת ועוד אמרו לעולם תהא שמאל דוחה וימין מקרבת, ולא כאלישע שדחפו לגיחזי בשתי ידיו, ולא כיהושע בן פרחיה שדחפו לאותו האיש בשתי ידיו."
          },
          {
            "hint": "",
            "question": "32. כי הילדות והשחרות הבל?",
            "answer": "איתא במסכת שבת דף קנ\"ב א\"ר יצחק, מאי דכתיב הילדות והשחרות הבל - דברים שעושה אותן בילדותו, משחירין פניו לעת זקנתו, שאם אין הולך האדם בבחרותו בדרך ישרה וצניעות, אע\"פ שבימי נערותו אין ניכר כל כך הרעה שגורם לו, אבל בימי הזקנה ניכרים היטב עד שמשחירין את פניו."
          }
        ]
      },
      "יב": {
        "": [
          {
            "hint": "",
            "question": "1. מדוע על האדם לזכור את בוראו בימי בחרותו?",
            "answer": "בעוד שהכוחות בשיא תוקפן התשובה היא שלימה, וכשמגיעים ימי הזקנה כוחותיו מתדלדלים ויצרו נחלש ואז התשובה אינה שלימה, אמנם בודאי שעליו לשוב בתשובה, ואם לא שב עונשו גדול."
          },
          {
            "hint": "",
            "question": "2. מהו ימי הרעה ומהו שנים שאין בהם חפץ?",
            "answer": "ימי הרעה אלו הימים שלפני הזקנה ממש, שהאדם מתחיל להרגיש מחושים בגופו, ושנים שאין בהם חפץ - אלו ימי הזקנה ממש, שהאדם בטל מן העולם ואין לו עוד בהם חפץ המשמח את הלב, ואיתא במסכת שבת דף קנ\"א ימי הרעה אלו ימי הזקנה, ושנים שאין בהם חפץ אלו ימות המשיח שאין בהם לא זכות ולא חובה כיוון שיבטל יצר הרע ולא יהיה בחירה ורצון."
          },
          {
            "hint": "",
            "question": "3. עד אשר לא תחשך השמש והאור הירח והכוכבים וגו'?",
            "answer": "קהלת ממשיל את ימי האדם לארבעה סוגי האור הנראים לנו - האור הצח ביותר הוא אור השמש, שני לו האש הוא האור, שלישי אור הירח, ורביעי אור הכוכבים, וכנגדם מתחלקים חיי האדם לארבעה תקופות - בעשרים שנות חייו הראשונות, הוא דומה לשמש, הוא עליז ושמח ונטול דאגות, שעדיין לא ניתן עליו עול החיים, מעשרים ועד ארבעים עוממים אורו, שהוא צריך לרוץ אחר פרנסתו ולטרוח במזונותיו, מארבעים ועד שישים נופל אורו, כי אז מתקרבים ימי הזקנה, והוא דאגת בניו שגדלו, והתקופה הרביעית משישים שנה ומעלה, אור חייו מתכהה מאוד וחושיו הולכים ודלים, ומייעץ לנו החכם מכל אדם לשוב לפני שיבואו הימים הללו, כי האדם הולך בכל יום אל בית עולמו, ויום מותו הולך ומתקרב עד שמת."
          },
          {
            "hint": "",
            "question": "4. ושבו העבים אחר הגשם?",
            "answer": "כמו העבים אחר הגשם ביום סגריר מסתירים את הרקיע והשמש, הירח והכוכבים, כך גם החולשה השכלית של הזקן שהכל נדמה לו חשוך, והשכחה מתגברת ונחלשים כוחות הנפש, והעצבות שולטת באדם, ובמ\"ר ר' לוי משל בזה, בא לבכות זלגו עיניו דמעות כי מדרך הזקנים שעיניהם תמיד זולגות וכשבא לבכות כבר קדמוהו הדמעות, וממשיל את הבכייה בזקנה לעבים, לפי שע\"י הזקנה תבאנה הדמעות כמו שהגשם יבא ע\"י העבים."
          },
          {
            "hint": "",
            "question": "5. ביום שיזועו שומרי הבית והתעוותו אנשי החיל ובטלו הטוחנות וגו'?",
            "answer": "בזמן שהזקנה קופצת והידיים מרתתות, והתעוותו אנשי החיל, אלו השוקיים, שיתעקמו שלא יהיה להם כוח לעמוד ולהעמיד הגוף, ובטלו הטוחנות אלו שיני האדם שרובן נושרות לעת זקנה, וחשכו הרואות, אלו העיניים."
          },
          {
            "hint": "",
            "question": "6. וסגרו דלתים בשוק בשפל קול הטחנה?",
            "answer": "כאשר טחנת הקמח ממעטת לעבוד, סוגרים החנויות בשוק המוכרות קמח, אף האדם כיוון שאין בשיניים כוח לטחון, והמעיים לא יוכלו לעכל המזון, וכמו שיש דלתים בשוק לכניסה ויציאה ונסגרו בשפל הטחנה, כך השפתיים שהם הדלתות למאכל, נשארות סגורות כיוון שהשיניים נשרו וכשל כוח הטחינה."
          },
          {
            "hint": "",
            "question": "7. ויקום לקול הציפור וישחו כל בנות השיר?",
            "answer": "שינתו של הזקן כל כך קלה שיקום מיד כשישמע קול הציפור, וכל האיברים המסייעים לקול השיר כגון הסמפונות והקנה וגידי הקול, עכשיו הם שחים, שאין להם כוח לסייע בשיר."
          },
          {
            "hint": "",
            "question": "8. גם מגבוה יראו וחתחתים בדרך?",
            "answer": "הזקנים חוששים ממקום גבוה, חתחתים בדרך, שהדרך מפילה עליהם מורא ופחד, וגבשושית קטנה נראית לו כהרי הרים, ואינו יוצא לשוק מדאגה פן ייכשל בהם."
          },
          {
            "hint": "",
            "question": "9. וינאץ השקד ויסתבל החגב ותפר האביונה?",
            "answer": "וינאץ השקד - י\"מ ששערו ילבין כמו השקד המתכסה בלובן בשעה הנצתו, וי\"מ שחוט השדרה מתחיל לבלוט מרוב כחישות, וי\"מ כוח המשמר את הגוף ימאס את הגוף ולא ירצה עוד לשקוד על תפקידו, ויסתבל החגב אפילו חגב קל אם ישכון עליו יהיה דומה לו כמשא כבד בגלל תשישותו, ותפר האביונה, י\"מ כוח פריונו מושבת, וי\"מ הכוח הנפשי המתווה לידע כל דבר מושבת, וחושבים רק על עצמם."
          },
          {
            "hint": "",
            "question": "10. כי הולך האדם אל בית עולמו וסבבו בשוק הסופדים?",
            "answer": "איתא בשבת דף קנ\"ב א\"ר יצחק, מלמד שכל צדיק וצדיק נותנים לו מדור לפי כבודו, משל למלך בשר ודם שנכנס הוא ועבדיו לעיר, כשהן נכנסין כולן בשער אחד נכנסין, וכשהן לנין כל אחד ואחד נותנים לו מדור לפי כבודו, ובני גלילאי אמרי עשה דברים לפני מיטתך, בני יהודה אמרי עשה דברים לאחר מיטתך, ולא פליגי, מר כאתריה ומר כאתריה, ופירש התורה תמימה השתדל לעשות בחייך דברים טובים כדי שיזכירום לאחר המיתה כשהולכים לאחר המיטה כמנהג בני יהודה ובני גלילא הלכו לפני המיטה, וסבבו בשוק הסופדים יש אומרים אלו התולעים."
          },
          {
            "hint": "",
            "question": "11. עד אשר לא ירתק חבל הכסף?",
            "answer": "כתב רש\"י זה חוט השדרה שהוא לבן ככסף וארוך כחבל, ובמותו חסר מוחו ומתרוקן ויבש ומתעקם בתוך החוליות ונעשה כשלשלת."
          },
          {
            "hint": "",
            "question": "12. ותרוץ גולת הזהב?",
            "answer": "זה האמה שהייתה מקלחת מים ונובעת כמעיין, ותרוץ לשון רציצה."
          },
          {
            "hint": "",
            "question": "13. ותישבר כד על המבוע?",
            "answer": "זו כריסו של אדם, שלאחר שלושה ימים למיתתו נבקעת ואומרת לפה הא לך מה שגזלת וחמסת ונתת בי."
          },
          {
            "hint": "",
            "question": "14. ונרוץ הגלגל אל הבור?",
            "answer": "יתרוצץ גלגל העין בתוך גומו, ולפי פשוטו גלגל שדולין בהם מים מן הבור."
          },
          {
            "hint": "",
            "question": "15. וישוב העפר על הארץ כשהיה - ומאידך רקב עצמות קנאה?",
            "answer": "איתא בשבת דף קנ\"ב מלמד שכל מי שיש לו קנאה בלבו עצמותיו מרקיבים, וכל מי שאין לו קנאה בלבו, אין עצמותיו מרקיבים."
          },
          {
            "hint": "",
            "question": "16. והרוח תשוב אל האלוקים אשר נתנה?",
            "answer": "איתא שם תנה לו כמו שנתנה לך, כשם שנתנה לך בטהרה אף אתה תחזירנה בטהרה, וכן על גופן של צדיקים אומר הקב\"ה יבוא שלום ינוחו על משכבותם, ועל גופן של רשעים, אין שלום אמר ה' לרשעים, וי\"מ דקאי על עפר הקבר שלאחר שקוברים שם המת מחזירים העפר כמו שהיה קודם החפירה ואז הרוח תשוב אל האלוקים אשר נתנה, וכמו שאמרו רבותינו שם בשבת כל שאומרים בפני המת יודע עד שיסתום הגולל וישב העפר על הארץ כשהיה, והרוח תשוב אל האלוקים."
          },
          {
            "hint": "",
            "question": "17. כיצד מתקבלת נשמת הצדיק הנפטר מן העולם?",
            "answer": "איתא במעם לועז, בזמן שהצדיק נפטר מן העולם ונשמתו עולה למעלה והיא קרובה לעולמות שלפני כיסא הכבוד, אומר הקב\"ה, יעקב בני חביבי שסבלת ייסורים בחייך מצער גידול בנים, הנה צדיק פלוני בן פלוני בא וכמה חידושי תורה ומצוות ומעשים טובים הביא עימו, ואני יוצא לקראתו לקבלו בשמחה ובחדווה וליתן לו שלום, ולקבל פניו המאירות והמסבירות בתורה, ויוצא הקב\"ה עם יעקב, וכל כתי המלאכים יוצאים עימו, כל כת וכת אצל שער אחד ששם עוברת נשמת הצדיק, וכולם שמים את פניהם ואומרים שלום, אתה שלום, ולתורתך שלום ואשרי יולדתך, לך בא אל חדרך, ובכל יום מכריזים בכל הרקיעים שלא יתעסקו בשום לימוד כי אם בתורתו של זה שחידש בחייו, וקורין לפניו כל חיבוריו כמו שקורין הכתובה לפני החתן והכלה, ואומרים כמה נאים חיבוריו, ואח\"כ מביאים אביו ואמו ומעטרין אותן בכמה עטרות בזכותו של בנם."
          },
          {
            "hint": "",
            "question": "18. הבל הבלים אמר קהלת הכל הבל - מדוע חזר על זה?",
            "answer": "כיוון שתיאר כאן את האדם לפני מותו ואחר מותו חזר ואמר הבל הבלים אמר הקהלת הכל הבל, חוץ ממה שיאמר לקמן את האלוקים ירא ומצוותיו שמור."
          },
          {
            "hint": "",
            "question": "19. מה התפילה שצריך האדם להתפלל לעת זקנותו?",
            "answer": "איתא בתנחומא סוף מקץ שצריך אדם להתפלל על זקנותו, שתהא עינו רואה ופיו אוכל ורגליו מהלכות, שאם יזקין הכל יסתלק ממנו, ויש לו להתפלל תפילה זו - ריבונו של עולם, אל תרפה את ידי לעת זקנתי מלעסוק בתורה ומלקיים המצוות, אל תשליכני לעת זקנה ככלות כוחי על תעזבני, ואל תקהה את שיני, שלא ימות שום אחד מבני ומבנותיי בחיי, ונהיה תמיד מיושבים בדעתנו ושכלנו לעבדך באמת, ותן בנו כוח ובריאות ואומץ וחוזק בכל אברינו וגידינו."
          },
          {
            "hint": "",
            "question": "20. לימד דעת את העם וגו' ותיקן משלים הרבה?",
            "answer": "להסביר דבריו העמוקים היה צריך שלושת אלפים משל וי\"מ שזה על דרך ההפרזה. ומזה אנו יודעים שחכמתו הייתה גדולה, וכתב בתורה תמימה דידוע כשמערים מכלי גדול לכלי קטן אשר פיו צר מאוד זה בלתי אפשרי, יען כי זרם המשקה ההולך ברעש, יעבור על פי הכלי הקטן, והמשקה יישפך לחוץ, לכן הרוצה לערות לכלי קטן עליו לערות גם מכלי קטן הגדול במעט מהכלי הקטן שמערה לתוכו, כך הוא בלימוד החכמה, כי החכם היותר גדול אי אפשר לו ללמוד עם הקטן שבקטנים כי חכמתו הגדולה לא מאפשרת לו להסביר בהסברה שפלה כמו שצריך לקטן שבקטנים וזהו לימד דעת את העם היינו את הפחותים שאין להם דעת כל כך, וזאת ע\"י משלים."
          },
          {
            "hint": "",
            "question": "21. איזן וחיקר וגו'?",
            "answer": "איתא ביבמות דף כ\"א אמר רב יהודה, רמז לאיסור שניות מן התורה, דכתיב ואיזן וחקר וגו', שניות לעריות זוהי גזרת חכמים שלא ילמדו מהן להתיר בעריות דאורייתא, כגון אם אביו, אם אמו, אם אבי אביו, אם אבי אמו, אשת אבי אביו, ועוד הרבה, ועוד תיקן תקנת עירובין ונטילת ידיים."
          },
          {
            "hint": "",
            "question": "22. כיצד רואים שלא הכל הבל?",
            "answer": "רואים שהחכמה והיראה אינם בכלל זה, שהרי קהלת עצמו היה חכם ולימד את העם דעת ה', ואיזן ושקל כל העניינים במאזני השכל וגם האזין לדברי אחרים, והיה נאה דורש ונאה מקיים והיו מעשיו מרובים מחכמתו ולכן נתקיימה חכמתו."
          },
          {
            "hint": "",
            "question": "23. ביקש קהלת למצוא דברי חפץ?",
            "answer": "איתא במסכת ר\"ה דף כ\"א ביקש קהלת להיות כמשה, יצתה בת קול ואמרה לו, כתוב יושר אמרי אמת, ולא קם נביא עוד בישראל כמשה, ומיירי במה שאמר משה לקב\"ה הודיעני נא את דרכיך, וידיעה זו מכונה בשם חפץ. כדאיתא בישעיה נ\"ח ודעת דרכי יחפצון וכ\"ה באיוב כ\"א ודעת דרכיך לא חפצנו - תורה תמימה."
          },
          {
            "hint": "",
            "question": "24. ביקש לדון דינים שבלב שלא בעדים ושלא בהתראה?",
            "answer": "שם, וכמעשה דשמעון בן שטח במסכת שבועות דף ל\"ד, שראה אחד רץ אחר חברו לחורבה, ורץ אחריו ומצא סייף בידו ודם מטפטף והרוג מפרפר, ואמר מה אעשה שאין דמך מסור בידי, שהרי אמרה התורה ע\"פ שני עדים יקום דבר ורצה קהלת לדון בכזה מקרה, שה' יצליח בידו לעמוד על האמת אף שלא בעדים והתראה, והשיבה לו הבת קול, כי דבר אמת יוצא רק באופן שהגבילה התורה ע\"פ עדים, כי לא בשמים היא."
          },
          {
            "hint": "",
            "question": "25. ביקש לעמוד על מתן שכרן של מצוות ושל תורה?",
            "answer": "כדאיתא במ\"ר, אמר ליה הקב\"ה, כתוב יושר אמרי אמת, כבר כתבתי על ספר הישר מה רוב טובך אשר צפנת ליראיך, עין לא ראתה אלוקים זולתך ר\"ל שעניינים אלו צפונים וטמונים בידיעת הקב\"ה לבדו."
          },
          {
            "hint": "",
            "question": "26. דברי חכמים כדרבנות? וכמשמרות נטועים?",
            "answer": "אע\"פ שדברי תוכחה וההתעוררות קשים הם, אל יאמר אדם מה לי לטרוח ולקבוע בהם או להאזין להם, שעליו לדעת שדברי חכמים דומים הם כדרבנות שאילולא הדרבן המעורר ומכוון את הבהמה לחרוש בתלם לא היה לחם לאכול, נמצא שהדרבן מביא ברכה לעולם, אף דברי חכמים מכוונים את האדם לדרכי חיים וכמשמרות נטועים, היינו קבועים ואין לזוז מהם מפני שום נגיעה."
          },
          {
            "hint": "",
            "question": "27. בעלי אסופות נתנו מרועה אחד?",
            "answer": "איתא בחגיגה דף ג', דרש רבי אלעזר בן עזריה, בעלי אסופות אלו תלמידי חכמים שיושבין ועוסקים בתורה, הללו מטמאין והללו מטהרין, הללו אוסרין והללו מתירין, הללו פוסלין והללו מכשירין, שמא יאמר אדם, מעכשיו היאך אני לומד תורה,, ת\"ל כולם נתנו מרועה אחד, אל אחד נתנן, פרנס אחד אמרן, מפני אדון כל המעשים ברוך הוא, וביאור העניין כתב בתורה תמימה, רש\"י בכתובות דף נ\"ז הסביר דזמנין שייך האי טעמא וזמנין האי טעמא, שהטעם מתהפך לפי שינוי הדברים בשינוי מועט עכ\"ל, וכתב הוא הסבר נוסף שע\"י דעות שונות מתחדשות סברות שונות, ומתוך כך מתברר אמיתת הדין."
          },
          {
            "hint": "",
            "question": "28. מה התועלת במלקטים דברי תורה?",
            "answer": "אלמלא בעלי אסופות נשתכחה תורה מישראל מחמת טרדת הזמן ואי הפנאי ללמוד ספרים הרבה, ומי יוכל להשיג את כל הספרים, ולכן קמו בכל דור ודור מלקטים הן מקיצורי הלכות, הן מתוכחות מוסר, דרושים וכיוצ\"ב ואין לך חסד גדול מזה, שהוא חסד רוחני בנפש, ולא יחוש ללעג השאננים האומרים מה הועיל זה, כי בודאי ספרים אלו טובים ומועילים יותר מכל ספרי הפלפולים - פלא יועץ ערך אסיפה."
          },
          {
            "hint": "",
            "question": "29. האם תלמיד חכם צריך להיות בקי בכ\"ד כתבי הקודש?",
            "answer": "איתא בפסיקתא רבתי פ\"ג מה משמרות כהונה כ\"ד אף ספרי תורה כ\"ד, וכתב בתורה תמימה, ייתכן הכוונה דאי אפשר לקבוע מסמרות, כלומר להחליט דבר בעניין מענייני התורה אלא למי שהוא בקי בכ\"ד כתבי הקודש, וכמ\"ש במדרש חזית ד' י\"א, נפת תיטופנה שפתותיך כלה, מה כלה זו מתקשטת בכ\"ד מיני קישוטין ואם חסר אחד מהם אינו כלום, כך ת\"ח צריך שיהיה רגיל בכ\"ד ספרים, ואם חיסר אחד מהם אינו כלום."
          },
          {
            "hint": "",
            "question": "30. ויותר מהמה בני הזהר עשות ספרים הרבה אין קץ וגו'?",
            "answer": "יותר ממה שכתוב בספר הזהר, שאי אפשר לכתוב הכל, כי עשות ספרים הרבה כתב רש\"י אם באנו לכתוב לא הספקנו, ולהג הרבה יגיעת בשר, כי אי אפשר לתת שימת לב יותר ממה שהלב משיג, ויגיעה היא לבריות במה שאין יכול להשיגו."
          },
          {
            "hint": "",
            "question": "31. המכניס לביתו יותר מכ\"ד ספרי הקודש?",
            "answer": "כגון ספרי בן סירא וספר בן תגלא הוא ספר משלים, איתא במ\"ר דמכניס מהומה בתוך ביתו, מפני שאסור להוסיף על כ\"ד כתבי הקודש."
          },
          {
            "hint": "",
            "question": "32. מהי יראת שמים?",
            "answer": "שיהיה האדם רואה את ה' כנגדו תמיד בכל שעה ובכל רגע, ויהיה נכנע לפניו בכל מידות הכניעה והעבדות, כעבד העומד לפני רבו וירא וחרד מפניו שמא ישגה בעבודתו או שמא לא יתרצה רבו אליו, ומתוך כך נותן אל לבו להתרצות לפניו במעשיו ובכל ענייניו, וכל מה שהוא עושה, הוא עושה בחרדת לב כדי שלא ימצא אחריו משגה או דבר מכוער, וכשהוא עוסק בתורה והמצוות יעשה אותן באהבת הלב, ויהיה חרד בעשייתן, שמא ייוולד לו בהן דבר ממפסידי המצווה, כגון הגאווה, והעזות, והתפארות בפני בני אדם, והסחת הדעת ודומיהן."
          },
          {
            "hint": "",
            "question": "33. מהם אותות היראה?",
            "answer": "שיהא האדם חכם נבון ומשכיל, ואמרו חז\"ל אם אין חכמה אין יראה, אם אין יראה אין חכמה, ויהיה עניו ושפל ברך, כעניין שנאמר עקב ענווה יראת ה' - משלי כ\"ב, ושיהיה חינו נטוי על הבריות, כמו שאמרו חז\"ל בסוכה דף מ\"ט כל אדם שיש לו חן בידוע שירא שמים הוא, ושיהיו דבריו נשמעים, וישנא את הרע, ולא יתגאה, ופיו ולבו שווים, ולא יירא מן האנשים להוכיחם כשיש צורך בכך."
          },
          {
            "hint": "",
            "question": "34. מהי מעלת יראת שמים?",
            "answer": "מעלה גבוהה היא יראת שמים ומעלה את האדם אל כל שאר המידות החשובות, ושקולה כנגד כל המצוות, וכל העוסק בתורה ובמצוות לשם שמים מביאין אותו לחיי העולם הבא,. וכל שיראתו קודמת לחכמתו, חכמתו מתקיימת, וכל שיש בו תורה ואין בו יראת שמים דומה לגזבר שמסרו לו מפתחות הפנימיות, והחיצוניות לא מסרו לו, שאין לו דרך ליכנס בפנים, גדולה היא היראה ששני ספרים חתם שלמה ביראה, קהלת - סוף דבר הכל נשמע את האלוקים ירא ואת מצוותיו שמור כי זה כל האדם, וחתם במשלי שקר החן והבל היופי אישה יראת ה' היא תתהלל, וכל שיש בו תורה ויראת שמים הבריות מתהללין בו, ולא עוד אלא שהבריות מכבדין אותו."
          },
          {
            "hint": "",
            "question": "35. מהי חיבתה של יראת שמים?",
            "answer": "איתא בתהילים קי\"ב אשרי איש ירא ה' במצוותיו חפץ מאוד, וכל מי שכתיב בו אשרי, מובטח לו שהוא בן עולם הבא, שנאמר יגיע כפיך כי תאכל, אשריך וטוב לך, אשריך בעולם הזה וטוב לך בעולם הבא, והיראה היא מחסה אפילו לבניו, שנאמר ביראת ה' מבטח עוז ולבניו יהיה מחסה, ולא עוד אלא זוכה שיוצאים ממנו בנים מהוגנים, גיבורים בתורה ובמצוות, ועד שלא יחטא האדם אין נותנים לו אימה ויראה, משהוא חטא, נותנים עליו אימה ויראה, עד שלא חטא אדם הראשון, היה שומע קול הדיבור ועומד על רגליו, משחטא היה שומע קול ומתחבא, עד שלא חטא ישראל ומראה כבוד ה' כאש אוכלת בראש ההר לעיני כל ישראל, ואמרו חז\"ל שבע מחיצות של אש היו בוססות זו בזו, והיו ישראל רואין ולא מתיראין ולא מתפחדין, וכיוון שחטאו, אפילו פני הסרסור לא היו יכולים להסתכל, שנאמר ויראו מגשת אליו, עד שלא חטא שלמה היה רודה בשדים ושדות, וכיוון שחטא הביא שישים גיבורים שיהיו משמרין מיטתו שהיה מתפחד מן הרוחות, שמי שיש לו יראת שמים אימתו מוטלת על הבריות ואפילו על המזיקין, ואמרו חז\"ל אין בית רובע בחללו של עולם שאין בו תשעה קבין של מזיקין, והאדם הולך ופושט אצבעו לתוך עינו של מזיק, והאלוקים משמרו, ובשעה שאדם יוצא לילך לשוק, קהל של מלאכים לפניו ומכריזין תנו מקום לאיקונין של אלוקים, וכשעוונותיו של אדם גורמים הכיסוי שבפני המזיקים מתגלה ומביט באדם ופניו משתנות והוא נשטה, לפיכך נמסרו לו המלאכים לשמרו, וכל התולה בטחונו בקב\"ה מתוך יראה, הקב\"ה מגן עליו בעולם הזה ולעולם הבא."
          },
          {
            "hint": "",
            "question": "36. סוף דבר הכל נשמע?",
            "answer": "איתא במ\"ר סוף דבורו של אדם הכל משמיעין את מעשיו, כשר היה פלוני ירא שמים היה פלוני, ואף מי שמסתיר מעשיו בכל זאת הכל נודע ונשמע, ובברכות דף ו' אמר רב הונא כל אדם שיש בו יראת שמים דבריו נשמעין. ובטעם הדבר כתב בתורה תמימה משום שעל הרב סיבת הדבר שאין דבריו נשמעין ומפני שחושדים אותו בנטיה ובפניה עצמית, ואשר על כן הוא אומר דבר אף שלא כהוגן, מה שאין כן מי שהוא ירא ה' באמת, בודאי אומר מה שאומר בתמימות כמו שהוא, ואזל ליה החשד ממנו, ולכן דבריו נשמעים."
          },
          {
            "hint": "",
            "question": "37. את האלוקים ירא ואת מצוותיו שמור כי זה כל האדם?",
            "answer": "אף אם לא תעמוד על האמת מצד קוצר שכלך ומיעוט ידיעתך, מכל מקום את האלוקים ירא ואת מצוותיו שמור, כי לא נברא האדם אלא בשביל זה, ואז מרגיש האדם עצמו שלם, לא כן מי שהולך בדרך החקירה כי אז אין שלום בעצמותיו."
          },
          {
            "hint": "",
            "question": "38. מאי אם טוב אם רע יביא במשפט?",
            "answer": "בשלמא מעשה רע מובן מדוע יביא האלוקים במשפט, אבל מעשה טוב, קשה הדבר, ואיתא בחגיגה דף ה' מאי אם טוב ואם רע, דבי ר' ינאי אמרי, זה הנותן צדקה לעני בפרהסיא, דהיינו שבעיקרו הוא מעשה טוב אבל יש בו גם דבר רע, דברי ר' שילא אמרי, זה הנותן צדקה לאישה בסתר, דקא מייתי לה לידי חשדא, ורבא אמר, זה המשגר לאשתו בשר שאינו מחותך בערבי שבתות, ר\"ל שאינו מנוקר מן החלב ומן הגידין האסורים, ויש חשש בזה מתוך שממהרים לתקן צרכי שבת לא יתנו לב אם מנוקר הוא, ואפשר לבוא לידי אכילת חלב וגידין, והצד הטוב הוא ההשתדלות להכין סעודת שבת."
          },
          {
            "hint": "",
            "question": "39. ועל כל נעלם יביא במשפט?",
            "answer": "אפילו על המצער בהמה ושאר בעלי חיים, ומעשה באיש אחד רע מעללים שהיה גונב מאכל הבהמות שהיו נותנים בפניהם בבית מלון אחד, וחלה בחולי גדול והיה צועק ואומר אע\"פ שיש בידי הרבה עוונות, עוון זה שגזלתי מאכל הסוסים כבד ביותר, והיה אומר לבני ביתו הרחיקו מעלי הסוסים, שנושכים ובועטים בי."
          }
        ]
      }
    }
  }
}